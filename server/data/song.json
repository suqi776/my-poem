[
  {
    "author": "黄孝迈",
    "paragraphs": [
      "近清明。",
      "翠禽枝上消魂。",
      "可惜一片清歌，都付与黄昏。",
      "欲共柳花低诉，怕柳花轻薄，不解伤春。",
      "念楚乡旅宿，柔情别绪，谁与温存。",
      "空樽夜泣，青山不语，残月当门。",
      "翠玉楼前，惟是有、一波湘水，摇荡湘云。",
      "天长梦短，问甚时、重见桃根。",
      "这次第，算人间没个并刀，翦断心上愁痕。"
    ],
    "title": "湘春夜月",
    "tags": [
      "宋词三百首"
    ],
    "id": "6cae5414-c5df-4485-b4a1-babf5e84d1ae"
  },
  {
    "author": "陆叡",
    "paragraphs": [
      "湿云黏雁影。",
      "望征路愁迷，离绪难整。",
      "千金买光景。",
      "但疏钟催晓，乱鸦啼暝。",
      "花暗省。",
      "许多情、相逢梦境。",
      "便行云、都不归来，也合寄将音信。",
      "孤迥。",
      "盟鸾心在，跨鹤程高，後期无准。",
      "情丝待翦。",
      "翻惹得，旧时恨。",
      "怕天教何处，参差双燕，还染残朱剩粉。",
      "对菱花、与说相思，看谁瘦损。"
    ],
    "title": "瑞鹤仙",
    "tags": [
      "宋词三百首"
    ],
    "id": "ad628a8c-51c4-4a11-b9e8-9ec3714d05dc"
  },
  {
    "author": "吴文英",
    "paragraphs": [
      "羞红颦浅恨，晚风为落，片绣点重茵。",
      "旧堤分燕尾，桂棹轻鸥，宝勒倚残云。",
      "千丝怨碧，渐路入、仙坞迷津。",
      "肠漫回，隔花时见，背面楚腰身。",
      "逡巡。",
      "题门惆怅，堕履牵萦，数幽期难准。",
      "还始觉、留情缘眼，宽带因春。",
      "明朝事与孤烟冷，做满湖、风雨愁人。",
      "山黛暝，尘波澹绿无痕。"
    ],
    "title": "渡江云三犯・渡江云",
    "tags": [
      "宋词三百首"
    ],
    "id": "bcd67528-70c6-4197-8846-f74d0ca8f824"
  },
  {
    "author": "吴文英",
    "paragraphs": [
      "断烟离绪。",
      "关心事，斜阳红隐霜树。",
      "半壶秋水荐黄花，香西风雨。",
      "纵玉勒、轻飞迅羽。",
      "凄凉谁吊荒台古。",
      "记醉蹋南屏，彩扇咽、寒蝉倦梦，不知蛮素。",
      "聊对旧节传杯，尘笺蠹管，断阕经岁慵赋。",
      "小蟾斜影转东篱，夜冷残蛩语。",
      "早白发、缘愁万缕。",
      "惊飙从卷乌纱去。",
      "漫细将、茱萸看，但约明年，翠微高处。"
    ],
    "title": "霜叶飞",
    "tags": [
      "宋词三百首"
    ],
    "id": "01e08a3b-4b03-4507-90a3-48bee94ab485"
  },
  {
    "author": "吴文英",
    "paragraphs": [
      "晴丝牵绪乱。",
      "对沧江斜日，花飞人远。",
      "垂杨暗吴苑。",
      "正旗亭烟冷，河桥风暖。",
      "兰情蕙盼。",
      "惹相思、春根酒畔。",
      "又争知、吟骨萦销，渐把旧衫重翦。",
      "凄断。",
      "流红千浪，缺月孤楼，总难留燕。",
      "歌尘凝扇。",
      "待凭信，拌分钿。",
      "试挑灯欲写，还依不忍，笺幅偷和泪卷。",
      "寄残云、剩雨蓬莱，也应梦见。"
    ],
    "title": "瑞鹤仙",
    "tags": [
      "宋词三百首"
    ],
    "id": "b5309d5b-ee8a-4423-96d3-7d1caa484c21"
  },
  {
    "author": "吴文英",
    "paragraphs": [
      "绣幄鸳鸯柱。",
      "红情密，腻云低护秦树。",
      "芳根兼倚，花梢钿合，锦屏人妒。",
      "东风睡足交枝，正梦花、瑶钗燕股。",
      "障滟蜡、满照欢丛，嫠蟾冷落羞度。",
      "人间万感幽单，华清惯浴，春盎风露。",
      "连鬟并暖，同心共结，向承恩处。",
      "凭谁为歌长恨，暗殿锁、秋灯夜语。",
      "叙旧期、不负春盟，红朝翠暮。"
    ],
    "title": "宴清都",
    "tags": [
      "宋词三百首"
    ],
    "id": "4d99b5cd-5f97-40c2-8d75-0a847d58bc2e"
  },
  {
    "author": "吴文英",
    "paragraphs": [
      "烟波桃叶西陵路，十年断魂潮尾。",
      "古柳重攀，轻鸥聚别，陈迹危亭独倚。",
      "凉颸乍起。",
      "渺烟碛飞帆，暮山横翠。",
      "但有江花，共临秋镜照憔悴。",
      "华堂烛暗送客，眼波回盼处，芳艳流水。",
      "素骨凝冰，柔葱蘸雪，犹忆分瓜深意。",
      "清尊未洗。",
      "梦不湿行云，漫沾残泪。",
      "可惜秋宵，乱蛩疏雨里。"
    ],
    "title": "齐天乐",
    "tags": [
      "宋词三百首"
    ],
    "id": "7f6188ae-c3ac-46fc-969d-afedd8fd99d4"
  },
  {
    "author": "吴文英",
    "paragraphs": [
      "听风听雨过清明。",
      "愁草瘗花铭。",
      "楼前绿暗分携路，一丝柳、一寸柔情。",
      "料峭春寒中酒，交加晓梦啼莺。",
      "西园日日扫林亭。",
      "依旧赏新晴。",
      "黄蜂频扑秋千索，有当时、纤手香凝。",
      "惆怅双鸳不到，幽阶一夜苔生。"
    ],
    "title": "风入松",
    "tags": [
      "宋词三百首"
    ],
    "id": "bbfcff07-c819-4a4e-8efa-59520c350d8d"
  },
  {
    "author": "吴文英",
    "paragraphs": [
      "残寒正欺病酒，掩沈香绣户。",
      "燕来晚、飞入西城，似说春事迟暮。",
      "画船载、清明过却，晴烟冉冉吴宫树。",
      "念羁情游荡，随风化为轻絮。",
      "十载西湖，傍柳系马，趁娇尘软雾。",
      "溯红渐、招入仙溪，锦儿偷寄幽素。",
      "倚银屏、春宽梦窄，断红湿、歌纨金缕。",
      "暝堤空，轻把斜阳，总还鸥鹭。",
      "幽兰旋老，杜若还生，水乡尚寄旅。",
      "别後访、六桥无信，事往花委，瘗玉埋香，几番风雨。",
      "长波妒盼，遥山羞黛，渔灯分影春江宿，记当时、短楫桃根渡。",
      "青楼彷佛，临分败壁题诗，泪墨惨澹尘土。",
      "危亭望极，草色天涯，吹鬓侵半苎。",
      "暗点检、离痕欢唾，尚染鲛绡，凤迷归，破鸾慵舞。",
      "殷勤待写，书中长恨，蓝霞辽海沈过雁，漫相思、弹入哀筝柱。",
      "伤心千里江南，怨曲重招，断魂在否。"
    ],
    "title": "莺啼序",
    "tags": [
      "宋词三百首",
      "西湖"
    ],
    "id": "711011a9-abcb-48a1-b781-8e91ee094ca2"
  },
  {
    "author": "吴文英",
    "paragraphs": [
      "送客吴皋。",
      "正试霜夜冷，枫落长桥。",
      "望天不尽，背城渐杳，离亭黯黯，恨水迢迢。",
      "翠香零落红衣老，暮愁锁、残柳眉梢。",
      "念瘦腰。",
      "沈郎旧日，曾系兰桡。",
      "仙人凤咽琼箫。",
      "怅断魂送远，九辨难招。",
      "醉鬟留盼，小窗翦烛，歌云载恨，飞上银霄。",
      "素秋不解随船去，败红趁、一叶寒涛。",
      "梦翠翘。",
      "怨鸿料过南谯。"
    ],
    "title": "惜黄花慢",
    "tags": [
      "宋词三百首"
    ],
    "id": "aa4f636b-6472-4e0e-af41-7052481f931b"
  },
  {
    "author": "袁去华",
    "paragraphs": [
      "郊原初过雨。",
      "见败叶零乱，风定犹舞。",
      "斜阳挂深树。",
      "映浓愁浅黛，遥山眉妩。",
      "来时旧路。",
      "尚岩花、娇黄半吐。",
      "到而今，唯有溪边流水，见人如故。",
      "无语。",
      "邮亭深静，下马还寻，旧曾题处。",
      "无聊倦旅。",
      "伤离恨，最愁苦。",
      "纵收香藏镜，他年重到，人面桃花在否。",
      "念沈沈、小阁幽窗，有时梦去。"
    ],
    "title": "瑞鹤仙",
    "tags": [
      "宋词三百首"
    ],
    "id": "e4df65a6-cb17-4325-aafb-2235f14ba1f5"
  },
  {
    "author": "袁去华",
    "paragraphs": [
      "夜来雨。",
      "赖倩得、东风吹住。",
      "海棠正妖饶处。",
      "且留取。",
      "悄庭户。",
      "试细听、莺啼燕语。",
      "分明共人愁绪。",
      "怕春去。",
      "佳树。",
      "翠阴初转午。",
      "重帘未卷，乍睡起、寂寞看风絮。",
      "偷弹清泪寄烟波，见江头故人，为言憔悴如许。",
      "彩笺无数。",
      "去却寒暄，到了浑无定据。",
      "断肠落日千山暮。"
    ],
    "title": "剑器近",
    "tags": [
      "宋词三百首"
    ],
    "id": "7c4b4e8a-7e41-43db-9bbf-a67a7ecd8110"
  },
  {
    "author": "袁去华",
    "paragraphs": [
      "弱柳丝千缕。",
      "嫩黄匀遍鸦啼处。",
      "寒入罗衣春尚浅，过一番风雨。",
      "问燕子来时，绿水桥边路。",
      "曾画楼、见个人人否。",
      "料静掩云窗，尘满哀弦危柱。",
      "庾信愁如许。",
      "为谁都著眉端聚。",
      "独立东风弹泪眼，寄烟波东去。",
      "念永昼春闲，人倦如何度。",
      "闲傍枕、百啭黄鹂语。",
      "唤觉来厌厌，残照依然花坞。"
    ],
    "title": "安公子",
    "tags": [
      "宋词三百首"
    ],
    "id": "094e8df2-5275-4ac1-8f4a-d4dd2c4c3b69"
  },
  {
    "author": "陆游",
    "paragraphs": [
      "驿外断桥边，寂寞开无主。",
      "已是黄昏独自愁，更著风和雨。",
      "无意苦争春，一任群芳妒。",
      "零落成泥碾作尘，只有香如故。"
    ],
    "title": "卜算子",
    "tags": [
      "宋词三百首"
    ],
    "id": "ec208bb8-2104-4655-a995-799ee6fbbd26"
  },
  {
    "author": "韩缜",
    "paragraphs": [
      "锁离愁，连绵无际，来时陌上初熏。",
      "绣帏人念远，暗垂珠泪，泣送征轮。",
      "长亭长在眼，更重重、远水孤云。",
      "但望极楼高，尽日目断王孙。",
      "消魂。",
      "池塘别後，曾行处、绿妒轻裙。",
      "恁时携素手，乱花飞絮里，缓步香。",
      "朱颜空自改，向年年、芳意长新。",
      "遍绿野，嬉游醉眠，莫负青春。"
    ],
    "title": "凤箫吟・芳草",
    "tags": [
      "宋词三百首"
    ],
    "id": "9c754ca6-f480-4174-a4a5-2dbb1dd88921"
  },
  {
    "author": "王安石",
    "paragraphs": [
      "登临送目。",
      "正故国晚秋，天气初肃。",
      "千里澄江似练，翠峰如簇。",
      "归帆去棹残阳里，背西风、酒旗斜矗。",
      "彩舟云淡，星河鹭起，画图难足。",
      "念往昔、繁华竞逐。",
      "叹门外楼头，悲恨相续。",
      "千古凭高，对此漫嗟荣辱。",
      "六朝旧事随流水，但寒烟、芳草凝绿。",
      "至今商女，时时犹唱，後庭遗曲。"
    ],
    "title": "桂枝香",
    "tags": [
      "宋词三百首"
    ],
    "id": "40da7e5f-6dd0-4761-96ca-28783f1229fb"
  },
  {
    "author": "王安石",
    "paragraphs": [
      "留春不住。",
      "费尽莺儿语。",
      "满地残红宫锦污。",
      "昨夜南园风雨。",
      "小怜初上琵琶。",
      "晓来思绕天涯。",
      "不肯画堂朱户，春风自在杨花。"
    ],
    "title": "清平乐",
    "tags": [
      "宋词三百首"
    ],
    "id": "01f4cf46-a62b-4794-b833-a26ef46465d0"
  },
  {
    "author": "王安石",
    "paragraphs": [
      "别馆寒砧，孤城画角。",
      "一派秋声入寥廓。",
      "东归燕从海上去，南来雁向沙头落。",
      "楚台风，庾楼月，宛如昨。",
      "无奈被些名利缚。",
      "无奈被他情担阁。",
      "可惜风流总闲却。",
      "当初漫留华表语，而今误我秦楼约。",
      "梦阑时，酒醒後，思量著。"
    ],
    "title": "千秋岁引",
    "tags": [
      "宋词三百首"
    ],
    "id": "3b9751c3-521a-43ad-a9c8-e6b32c81e511"
  },
  {
    "author": "王安国",
    "paragraphs": [
      "留春不住。",
      "费尽莺儿语。",
      "满地残红宫锦污。",
      "昨夜南园风雨。",
      "小怜初上琵琶。",
      "晓来思绕天涯。",
      "不肯画堂朱户，春风自在梨花。"
    ],
    "title": "清平乐",
    "tags": [
      "宋词三百首"
    ],
    "id": "ea27d627-57fb-4da9-97ff-90494f44d59a"
  },
  {
    "author": "晏几道",
    "paragraphs": [
      "梦後楼台高锁，酒醒帘幕低垂。",
      "去年春恨却来时。",
      "落花人独立，微雨燕双飞。",
      "记得小苹初见，两重心字罗衣。",
      "琵琶弦上说相思。",
      "当时明月在，曾照彩云归。"
    ],
    "title": "临江仙",
    "tags": [
      "宋词三百首"
    ],
    "id": "8ace41ef-19cd-44da-b118-b5a514b41ff5"
  },
  {
    "author": "晏几道",
    "paragraphs": [
      "卷絮风头寒欲尽。",
      "坠粉飘红，日日香成阵。",
      "新酒又添残酒困。",
      "今春不减前春恨。",
      "蝶去莺飞无处问。",
      "隔水高楼，望断双鱼信。",
      "恼乱层波横一寸。",
      "斜阳只与黄昏近。"
    ],
    "title": "蝶恋花",
    "tags": [
      "宋词三百首"
    ],
    "id": "ad34b737-5d84-4760-95a3-a06cc6675cc9"
  },
  {
    "author": "晏几道",
    "paragraphs": [
      "醉别西楼醒不记。",
      "春梦秋云，聚散真容易。",
      "斜月半窗还少睡。",
      "画屏闲展吴山翠。",
      "衣上酒痕诗里字。",
      "点点行行，总是凄凉意。",
      "红烛自怜无好计。",
      "夜寒空替人垂泪。"
    ],
    "title": "蝶恋花",
    "tags": [
      "宋词三百首"
    ],
    "id": "9683a64c-555a-4263-844c-c038b0c87cec"
  },
  {
    "author": "晏几道",
    "paragraphs": [
      "梦入江南烟水路。",
      "行尽江南，不与离人遇。",
      "睡里消魂无说处。",
      "觉来惆怅消魂误。",
      "欲尽此情书尺素。",
      "浮雁沈鱼，终了无凭据。",
      "却倚缓弦歌别绪。",
      "断肠移破秦筝柱。"
    ],
    "title": "蝶恋花",
    "tags": [
      "宋词三百首"
    ],
    "id": "92672ed5-f2ec-473c-b517-3998c2d0b48a"
  },
  {
    "author": "晏几道",
    "paragraphs": [
      "彩袖殷勤捧玉锺。",
      "当年拼却醉颜红。",
      "舞低杨柳楼心月，歌尽桃花扇影风。",
      "从别後，忆相逢。",
      "几回魂梦与君同。",
      "今宵剩把银釭照，犹恐相逢是梦中。"
    ],
    "title": "鹧鸪天",
    "tags": [
      "宋词三百首"
    ],
    "id": "0ea9645b-d00c-4bfb-96be-0300c0ef5d97"
  },
  {
    "author": "晏几道",
    "paragraphs": [
      "关山魂梦长，鱼雁音尘少。",
      "两鬓可怜青，只为相思老。",
      "归梦碧纱窗，说与人人道。",
      "真个别离难，不似相逢好。"
    ],
    "title": "生查子",
    "tags": [
      "宋词三百首"
    ],
    "id": "9facc84f-a082-4a2b-93b1-9acb334bde41"
  },
  {
    "author": "晏几道",
    "paragraphs": [
      "留人不住。",
      "醉解兰舟去。",
      "一棹碧涛春水路。",
      "过尽晓莺啼处。",
      "渡头杨柳青青。",
      "枝枝叶叶离情。",
      "此後锦书休寄，画楼云雨无凭。"
    ],
    "title": "清平乐",
    "tags": [
      "宋词三百首"
    ],
    "id": "1c7b9fe5-2eb7-4a16-931e-8ffc88ba67f3"
  },
  {
    "author": "晏几道",
    "paragraphs": [
      "秋千院落重帘暮。",
      "彩笔闲来题绣户。",
      "墙头丹杏雨馀花，门外绿杨风後絮。",
      "朝云信断知何处。",
      "应作襄王春梦去。",
      "紫骝认得旧游踪，嘶过画桥东畔路。"
    ],
    "title": "木兰花・玉楼春",
    "tags": [
      "宋词三百首"
    ],
    "id": "3c54a092-04de-413d-9149-6c941bb37ae1"
  },
  {
    "author": "晏几道",
    "paragraphs": [
      "哀筝一弄湘江曲。",
      "声声写尽湘波绿。",
      "纤指十三弦。",
      "细将幽恨传。",
      "当筵秋水慢。",
      "玉柱斜飞雁。",
      "弹到断肠时。",
      "春山眉黛低。"
    ],
    "title": "菩萨蛮",
    "tags": [
      "宋词三百首"
    ],
    "id": "1351840b-805f-46fc-ad12-a64628e66cdf"
  },
  {
    "author": "晏几道",
    "paragraphs": [
      "东风又作无情计。",
      "艳粉娇红吹满地。",
      "碧楼帘影不遮愁，还似去年今日意。",
      "谁知错管春残事。",
      "到处登临曾费泪。",
      "此时金盏直须深，看尽落花能几醉。"
    ],
    "title": "玉楼春",
    "tags": [
      "宋词三百首"
    ],
    "id": "c00f94f3-bc14-4081-9ac3-369263370635"
  },
  {
    "author": "晏几道",
    "paragraphs": [
      "旧香残粉似当初。",
      "人情恨不如。",
      "一春犹有数行书。",
      "秋来书更疏。",
      "衾凤冷，枕鸳孤。",
      "愁肠待酒舒。",
      "梦魂纵有也成虚。",
      "那堪和梦无。"
    ],
    "title": "阮郎归",
    "tags": [
      "宋词三百首"
    ],
    "id": "7021c11c-0aae-4d24-b98e-0e1bda6c32e9"
  },
  {
    "author": "晏几道",
    "paragraphs": [
      "天边金掌露成霜。",
      "云随雁字长。",
      "绿杯红袖称重阳。",
      "人情似故乡。",
      "兰佩紫，菊簪黄。",
      "殷勤理旧狂。",
      "欲将沈醉换悲凉。",
      "清歌莫断肠。"
    ],
    "title": "阮郎归",
    "tags": [
      "宋词三百首"
    ],
    "id": "254c1645-d757-42d6-8a12-72829510f610"
  },
  {
    "author": "晏几道",
    "paragraphs": [
      "绿阴春尽，飞絮绕香阁。",
      "晚来翠眉宫样，巧把远山学。",
      "一寸狂心未说，已向横波觉。",
      "画帘遮币。",
      "新翻曲妙，暗许闲人带偷掏。",
      "前度书多隐语，意浅愁难答。",
      "昨夜诗有回纹，韵险还慵押。",
      "都待笙歌散了，记取留时霎。",
      "不消红蜡。",
      "闲云归後，月在庭花旧阑角。"
    ],
    "title": "六么令",
    "tags": [
      "宋词三百首"
    ],
    "id": "2c76bf78-0108-4630-9b24-a16ca79daa72"
  },
  {
    "author": "晏几道",
    "paragraphs": [
      "街南绿树春饶絮。",
      "雪满游春路。",
      "树头花艳杂娇云，树底人家朱户。",
      "北楼闲上，疏帘高卷，直见街南树。",
      "阑干倚尽犹慵去。",
      "几度黄昏雨。",
      "晚春盘马踏青苔，曾傍绿阴深驻。",
      "落花犹在，香屏空掩，人面知何处。"
    ],
    "title": "御街行",
    "tags": [
      "宋词三百首"
    ],
    "id": "3112f3a9-a544-47ea-a44b-9a8499dd9948"
  },
  {
    "author": "晏几道",
    "paragraphs": [
      "曲阑干外天如水。",
      "昨夜还曾倚。",
      "初将明月比佳期。",
      "长向月圆时候、望人归。",
      "罗衣著破前香在。",
      "旧意谁教改。",
      "一春离恨懒调弦。",
      "犹有两行闲泪、宝筝前。"
    ],
    "title": "虞美人",
    "tags": [
      "宋词三百首"
    ],
    "id": "9a858713-6665-40d5-82e9-4dcb2e8c645b"
  },
  {
    "author": "晏几道",
    "paragraphs": [
      "画屏天畔，梦回依约，十洲云水。",
      "手拈红笺寄人书，写无限、伤春事。",
      "别浦高楼曾漫倚。",
      "对江南千里。",
      "楼下分流水声中，有当日、凭高泪。"
    ],
    "title": "留春令",
    "tags": [
      "宋词三百首"
    ],
    "id": "2679fe73-6021-4d41-b3e2-b0539bfe57f5"
  },
  {
    "author": "晏几道",
    "paragraphs": [
      "红叶黄花秋意晚，千里念行客。",
      "飞云过尽，归鸿无信，何处寄书得。",
      "泪弹不尽临窗滴。",
      "就砚旋研墨。",
      "渐写到别来，此情深处，红笺为无色。"
    ],
    "title": "思远人",
    "tags": [
      "宋词三百首"
    ],
    "id": "2baf64a6-6102-4f3f-8e02-a2aa2ca5b95f"
  },
  {
    "author": "王观",
    "paragraphs": [
      "关山魂梦长，塞雁音书少。",
      "两鬓可怜青，一夜相思老。",
      "归傍碧纱窗，说与人人道。",
      "真个别离难，不似相逢好。"
    ],
    "title": "生查子",
    "tags": [
      "宋词三百首"
    ],
    "id": "87345e4f-7677-47ac-bb5b-63792c3a9b98"
  },
  {
    "author": "苏轼",
    "paragraphs": [
      "似花还似非花，也无人惜从教坠。",
      "抛家傍路，思量却是，无情有思。",
      "萦损柔肠，困酣娇眼，欲开还闭。",
      "梦随风万里，寻郎去处，又还被、莺呼起。",
      "不恨此花飞尽，恨西园、落红难缀。",
      "晓来雨过，遗踪何在，一池萍碎。",
      "春色三分，二分尘土，一分流水。",
      "细看来，不是杨花点点，是离人泪。"
    ],
    "title": "水龙吟",
    "tags": [
      "宋词三百首"
    ],
    "id": "68cfae7b-d468-48ad-b4ab-27118def233f"
  },
  {
    "author": "苏轼",
    "paragraphs": [
      "明月几时有，把酒问青天。",
      "不知天上宫阙，今夕是何年。",
      "我欲乘风归去，又恐琼楼玉宇，高处不胜寒。",
      "起舞弄清影，何似在人间。",
      "转朱阁，低绮户，照无眠。",
      "不应有恨，何事长向别时圆。",
      "人有悲欢离合，月有阴晴圆缺，此事古难全。",
      "但愿人长久，千里共婵娟。"
    ],
    "title": "水调歌头",
    "tags": [
      "宋词三百首"
    ],
    "id": "3d86ff13-9f23-4a54-83a8-1f185f990a99"
  },
  {
    "author": "苏轼",
    "paragraphs": [
      "夜饮东坡醒复醉，归来仿佛三更。",
      "家童鼻息已雷鸣。",
      "敲门都不应，倚杖听江声。",
      "长恨此身非我有，何时忘却营营。",
      "夜阑风静縠纹平。",
      "小舟从此逝，江海寄馀生。"
    ],
    "title": "临江仙",
    "tags": [
      "宋词三百首"
    ],
    "id": "362071c9-9a40-4b17-8d93-1a457c839778"
  },
  {
    "author": "苏轼",
    "paragraphs": [
      "莫听穿林打叶声。",
      "何妨吟啸且徐行。",
      "竹杖芒鞋轻胜马。",
      "谁怕。",
      "一蓑烟雨任平生。",
      "料峭春风吹酒醒。",
      "微冷。",
      "山头斜照却相迎。",
      "回首向来萧瑟处。",
      "归去。",
      "也无风雨也无晴。"
    ],
    "title": "定风波",
    "tags": [
      "宋词三百首"
    ],
    "id": "810742c1-5cda-492c-b1e0-d431eabb8a5e"
  },
  {
    "author": "苏轼",
    "paragraphs": [
      "缺月挂疏桐，漏断人初静。",
      "时见幽人独往来，缥缈孤鸿影。",
      "惊起却回头，有恨无人省。",
      "拣尽寒枝不肯栖，枫落吴江冷。"
    ],
    "title": "卜算子",
    "tags": [
      "宋词三百首"
    ],
    "id": "111c5d7e-e8df-40eb-ab86-3c7b277bfa3e"
  },
  {
    "author": "苏轼",
    "paragraphs": [
      "乳燕飞华屋。",
      "悄无人、桐阴转午，晚凉新浴。",
      "手弄生绡白团扇，扇手一时似玉。",
      "渐困倚、孤眠清熟。",
      "帘外谁来推绣户，枉教人、梦断瑶台曲。",
      "又却是，风敲竹。",
      "石榴半吐红巾蹙。",
      "待浮花、浪蕊都尽，伴君幽独。",
      "艳一枝细看取，芳心千重似束。",
      "又恐被、秋风惊绿。",
      "若待得君来向此，花前对酒不忍触。",
      "共粉泪，两蔌蔌。"
    ],
    "title": "贺新郎",
    "tags": [
      "宋词三百首"
    ],
    "id": "f237cff9-e661-4594-8739-4891e0276536"
  },
  {
    "author": "苏轼",
    "paragraphs": [
      "冰肌玉骨，自清凉无汗。",
      "水殿风来暗香满。",
      "绣帘开、一点明月窥人，人未寝、枕钗横鬓乱。",
      "起来携素手，庭户无声，时见疏星渡河汉。",
      "试问夜如何，夜已三更，金波淡、玉绳低转。",
      "但屈指、西风几时来，又不道、流年暗中偷换。"
    ],
    "title": "洞仙歌",
    "tags": [
      "宋词三百首"
    ],
    "id": "2823710e-0bfd-4915-9807-7d805378364a"
  },
  {
    "author": "苏轼",
    "paragraphs": [
      "十年生死两茫茫。",
      "不思量。",
      "自难忘。",
      "千里孤坟，无处话凄凉。",
      "纵使相逢应不识，尘满面，鬓如霜。",
      "夜来幽梦忽还乡。",
      "小轩窗。",
      "正梳妆。",
      "相顾无言，惟有泪千行。",
      "料得年年断肠处，明月夜，短松冈。"
    ],
    "title": "江神子・江城子",
    "tags": [
      "宋词三百首"
    ],
    "id": "7ef4c6ee-e51d-4e27-b559-11c71cf8ee1e"
  },
  {
    "author": "苏轼",
    "paragraphs": [
      "明月如霜，好风如水，清景无限。",
      "曲港跳鱼，圆荷泻露，寂寞无人见。",
      "如三鼓，铿然一叶，黯黯梦云惊断。",
      "夜茫茫，重寻无处，觉来小园行遍。",
      "天涯倦客，山中归路，望断故园心眼。",
      "燕子楼空，佳人何在，空锁楼中燕。",
      "古今如梦，何曾梦觉，但有旧欢新怨。",
      "异时对，黄楼夜景，为余浩叹。"
    ],
    "title": "永遇乐",
    "tags": [
      "宋词三百首"
    ],
    "id": "5ff0b634-fd81-4bab-8f03-9f16a7349116"
  },
  {
    "author": "苏轼",
    "paragraphs": [
      "三年枕上吴中路。",
      "遣黄耳、随君去。",
      "若到松江呼小渡。",
      "莫惊鸥鹭，四桥尽是，老子经行处。",
      "辋川图上看春暮。",
      "常记高人右丞句。",
      "作个归期天已许。",
      "春衫犹是，小蛮针线，曾湿西湖雨。"
    ],
    "title": "青玉案",
    "tags": [
      "宋词三百首",
      "西湖"
    ],
    "id": "33645830-77ee-4ba1-ae5c-519e6723fa2a"
  },
  {
    "author": "李之仪",
    "paragraphs": [
      "残寒销尽，疏雨过、清明後。",
      "花径敛馀红，风沼萦新皱。",
      "乳燕穿庭户，飞絮沾襟袖。",
      "正佳时，仍晚昼。",
      "著人滋味，真个浓如酒。",
      "频移带眼，空只恁、厌厌瘦。",
      "不见又思量，见了还依旧。",
      "为问频相见，何似长相守。",
      "天不老，人未偶。",
      "且将此恨，分付庭前柳。"
    ],
    "title": "谢池春",
    "tags": [
      "宋词三百首"
    ],
    "id": "e8953a42-f051-4e5c-a889-180f0e77cdad"
  },
  {
    "author": "李之仪",
    "paragraphs": [
      "我住长江头，君住长江尾。",
      "日日思君不见君，共饮长江水。",
      "此水几时休，此恨何时已。",
      "只愿君心似我心，定不负相思意。"
    ],
    "title": "卜算子",
    "tags": [
      "宋词三百首",
      "长江"
    ],
    "id": "57c41373-0f2b-40dd-bb1c-6768b952fcda"
  },
  {
    "author": "舒亶",
    "paragraphs": [
      "芙蓉落尽天涵水。",
      "日暮沧波起。",
      "背飞双燕帖云寒。",
      "独向小楼东畔、倚阑看。",
      "浮生只合尊前老。",
      "雪满长安道。",
      "故人早晚上高台。",
      "赠我江南春色、一枝梅。"
    ],
    "title": "虞美人",
    "tags": [
      "宋词三百首"
    ],
    "id": "643bacc8-4f29-4172-8bac-c8d63672e4eb"
  },
  {
    "author": "韩",
    "paragraphs": [
      "频听银签，重燃绛蜡，年华衮衮惊心。",
      "饯旧迎新，能消几刻光阴。",
      "老来可惯通宵饮，待不眠、还怕寒侵。",
      "掩清尊。",
      "多谢梅花，伴我微吟。",
      "邻娃已试春妆了，更蜂腰簇翠，燕股横金。",
      "勾引东风，也知芳思难禁。",
      "朱颜那有年年好，逞艳游、赢取如今。",
      "恣登临。",
      "残雪楼台，迟日园林。"
    ],
    "title": "高阳台",
    "tags": [
      "宋词三百首"
    ],
    "id": "2892a146-3d97-4a91-af5f-4992b4c9f61a"
  },
  {
    "author": "严仁",
    "paragraphs": [
      "春风只在园西畔。",
      "荠菜花繁胡蝶乱。",
      "冰池晴绿照还空，香径落红吹已断。",
      "意长翻恨游丝短。",
      "尽日相思罗带缓。",
      "宝奁明月不欺人，明日归来君试看。"
    ],
    "title": "玉楼春",
    "tags": [
      "宋词三百首"
    ],
    "id": "eaeb45a5-667a-44ba-8e95-13502ec8bb59"
  },
  {
    "author": "刘克庄",
    "paragraphs": [
      "繁灯夺霁华。",
      "戏鼓侵明发。",
      "物色旧时同，情味中年别。",
      "浅画镜中眉，深拜楼西月。",
      "人散市声收，渐入愁时节。"
    ],
    "title": "生查子",
    "tags": [
      "宋词三百首"
    ],
    "id": "d636fb19-8de7-4828-8d7b-0043e3a88443"
  },
  {
    "author": "张炎",
    "paragraphs": [
      "接叶巢莺，平波卷絮，断桥斜日归船。",
      "能几番游，看花又是明年。",
      "东风且伴蔷薇住，到蔷薇、春已堪怜。",
      "更凄然。",
      "万绿西泠，一抹荒烟。",
      "当年燕子知何处，但苔深韦曲，草暗斜川。",
      "见说新愁，如今也到鸥边。",
      "无心再续笙歌梦，掩重门、浅醉闲眠。",
      "莫开帘。",
      "怕见飞花，怕听啼鹃。"
    ],
    "title": "高阳台",
    "tags": [
      "宋词三百首"
    ],
    "id": "18447932-88a7-41dd-8deb-15cd4310d798"
  },
  {
    "author": "刘克庄",
    "paragraphs": [
      "深院榴花吐。",
      "画帘开、衣纨扇，午风清暑。",
      "儿女纷纷夸结束，新样钗符艾虎。",
      "早已有、游人观渡。",
      "老大逢场慵作戏，任陌头、年少争旗鼓。",
      "溪雨急，浪花舞。",
      "灵均标致高如许。",
      "忆生平、既纫兰佩，更怀椒糈。",
      "谁信骚魂千载後，波底垂涎角黍。",
      "又说是、蛟馋龙怒。",
      "把似而今醒到了，料当年、醉死差无苦。",
      "聊一笑，吊千古。"
    ],
    "title": "贺新郎",
    "tags": [
      "宋词三百首"
    ],
    "id": "aeb69f32-3e52-4e78-8855-2a952f7953ea"
  },
  {
    "author": "刘克庄",
    "paragraphs": [
      "湛湛长空黑。",
      "更那堪、斜风细雨，乱愁如织。",
      "老眼平生空四海，赖有高楼百尺。",
      "看浩荡、千崖秋色。",
      "白发书生神州泪，尽凄凉、不向牛山滴。",
      "追往事，去无迹。",
      "少年自负凌云笔。",
      "到而今、春华落尽，满怀萧瑟。",
      "常恨世人新意少，爱说南朝狂客。",
      "把破帽、年年拈出。",
      "若对黄花孤负酒，怕黄花、也笑人岑寂。",
      "鸿北去，日西匿。"
    ],
    "title": "贺新郎",
    "tags": [
      "宋词三百首"
    ],
    "id": "fe9f7982-03c4-4548-9bb7-1d4b01e89a86"
  },
  {
    "author": "刘克庄",
    "paragraphs": [
      "年年跃马长安市。",
      "客舍似家家似寄。",
      "青钱换酒日无何，红烛呼庐宵不寐。",
      "易挑锦妇机中字。",
      "难得玉人心下事。",
      "男儿西北有神州，莫滴水西桥畔泪。"
    ],
    "title": "玉楼春",
    "tags": [
      "宋词三百首"
    ],
    "id": "ff8476ee-964f-4c5a-8de4-458a26d6e0cb"
  },
  {
    "author": "韩元吉",
    "paragraphs": [
      "凝碧旧池头，一听管弦凄切。",
      "多少梨园声在，总不堪华发。",
      "杏花无处避春愁，也傍野烟发。",
      "惟有御沟声断，似知人呜咽。"
    ],
    "title": "好事近",
    "tags": [
      "宋词三百首"
    ],
    "id": "92b6ef7c-25a0-4147-8331-d06624ffaf5e"
  },
  {
    "author": "韩元吉",
    "paragraphs": [
      "东风著意。",
      "先上小桃枝。",
      "红粉腻。",
      "娇如醉。",
      "倚朱扉。",
      "记年时。",
      "隐映新妆，面临水岸。",
      "春将半。",
      "云日暖。",
      "斜桥转。",
      "夹城西。",
      "草软莎平跋马，垂杨渡、玉勒争嘶。",
      "认蛾眉凝笑，脸薄拂燕支。",
      "绣户曾窥。",
      "恨依依。",
      "共携手处。",
      "香如雾。",
      "红随步。",
      "怨春迟。",
      "消瘦损。",
      "凭谁问。",
      "只花知。",
      "泪空垂。",
      "旧日堂前燕，和烟雨，又双飞。",
      "人自老。",
      "春长好。",
      "梦佳期。",
      "前度刘郎，几许风流地，花也应悲。",
      "但茫茫暮霭，目断武陵溪。",
      "往事难追。"
    ],
    "title": "六州歌头",
    "tags": [
      "宋词三百首"
    ],
    "id": "2777da7f-50e1-4e54-aab8-dc808795aa59"
  },
  {
    "author": "张抡",
    "paragraphs": [
      "双阙中天，凤楼十二春寒浅。",
      "去年元夜奉宸游，曾侍瑶池宴。",
      "玉殿珠帘尽卷。",
      "拥群仙、蓬壶阆苑。",
      "五云深处，万烛光中，揭天丝管。",
      "驰隙流年，恍如一瞬星霜换。",
      "今宵谁念泣孤臣，回首长安远。",
      "可是尘缘未断。",
      "谩惆怅、华胥梦短。",
      "满怀幽恨，数点寒灯，几声归雁。"
    ],
    "title": "烛影摇红",
    "tags": [
      "宋词三百首"
    ],
    "id": "d8afc8d0-f0d2-4c04-aa3e-f22b8aaa27d0"
  },
  {
    "author": "辛弃疾",
    "paragraphs": [
      "千古江山，英雄无觅，孙仲谋处。",
      "舞榭歌台，风流总被，雨打风吹去。",
      "斜阳草树，寻常巷陌，人道寄奴曾住。",
      "想当年，金戈铁马，气吞万里如虎。",
      "元嘉草草，封狼居胥，赢得仓皇北顾。",
      "四十三年，望中犹记，烽火扬州路。",
      "可堪回首，佛狸祠下，一片神鸦社鼓。",
      "凭谁问，廉颇老矣，尚能饭否。"
    ],
    "title": "永遇乐",
    "tags": [
      "宋词三百首"
    ],
    "id": "8713add4-dc41-48a6-ac9e-2dac499a438b"
  },
  {
    "author": "张炎",
    "paragraphs": [
      "碧圆自洁。",
      "向浅洲远渚，亭亭清绝。",
      "犹有遗簪，不展秋心，能卷几多炎热。",
      "鸳鸯密语同倾盖，且莫与、浣纱人说。",
      "恐怨歌、忽断花风，碎却翠云千叠。",
      "回首当年汉舞，怕飞去、谩皱留仙裙摺。",
      "恋恋青衫，犹染枯香，还叹鬓丝飘雪。",
      "盘心清露如铅水，又一夜、西风吹折。",
      "喜静看、匹练秋光，倒泻半湖明月。"
    ],
    "title": "绿意・疏影",
    "tags": [
      "宋词三百首"
    ],
    "id": "0b138eaf-ab8b-4f58-9fcc-a6648a7fca09"
  },
  {
    "author": "晁端礼",
    "paragraphs": [
      "晚云收，淡天一片琉璃。",
      "烂银盘、来从海底，皓色千里澄辉。",
      "莹无尘、素娥淡伫，静可数、丹桂参差。",
      "玉露初零，金风未凛，一年无似此佳时。",
      "露坐久，疏莹时度，乌鹊正南飞。",
      "瑶台冷，栏干凭暖，玉下迟迟。",
      "念佳人，音尘别後，对此应解相思。",
      "最关情、漏声正永，暗断肠、花影偷移。",
      "料得来宵，清光未减，阴晴天气又争知。",
      "共凝恋、如今别後，还是隔年期。",
      "人强健，清尊素影，长愿相随。"
    ],
    "title": "绿头鸭・多丽",
    "tags": [
      "宋词三百首"
    ],
    "id": "bdacf4d0-9381-4f5e-b819-a6398d912680"
  },
  {
    "author": "李元膺",
    "paragraphs": [
      "雪云散尽，放晓晴池院。",
      "杨柳于人便青眼。",
      "更风流多处，一点梅心、相映远。",
      "约略轻笑浅。",
      "一年春好处，不在浓芳，小艳疏香最娇软。",
      "到清明时候，百紫千红花正乱。",
      "已失春风一半。",
      "蚤占取韶光，共追游，但莫管春寒，醉红自暖。"
    ],
    "title": "洞仙歌",
    "tags": [
      "宋词三百首"
    ],
    "id": "c2a2950f-3e2b-4f56-883a-41039724230a"
  },
  {
    "author": "朱服",
    "paragraphs": [
      "小雨廉纤风细细。",
      "万家杨柳轻烟里。",
      "恋树湿花飞不起。",
      "愁无比。",
      "和春付与西流水。",
      "九十光阴能有几。",
      "金龟解尽留无计。",
      "寄语东城沽酒市。",
      "拼一醉。",
      "而今乐事他年泪。"
    ],
    "title": "渔家傲",
    "tags": [
      "宋词三百首"
    ],
    "id": "46e283d9-217c-46a0-a769-7a19a1ee11a2"
  },
  {
    "author": "时彦",
    "paragraphs": [
      "胡马嘶风，汉旗翻雪，彤云又吐，一竿残照。",
      "古木连空，乱山无数，行尽暮沙衰草。",
      "星斗横幽馆，夜无眠、灯花空老。",
      "雾浓香鸭，冰凝泪烛，霜天难晓。",
      "长记晓妆才了，一杯未尽，离怀多少。",
      "醉里秋波，梦中朝雨，都是醒时烦恼。",
      "料有牵情处，忍思量、耳边曾道。",
      "甚时跃马归来，认得迎门轻笑。"
    ],
    "title": "青门饮",
    "tags": [
      "宋词三百首"
    ],
    "id": "22a4f9c3-fe63-4b38-8578-d1c19144bf07"
  },
  {
    "author": "秦观",
    "paragraphs": [
      "梅英疏淡，冰澌溶泄，东风暗换年华。",
      "金谷俊游，铜驼巷陌，新晴细履平沙。",
      "长记误随车。",
      "正絮翻蝶舞，芳思交加。",
      "柳下桃蹊，乱分春色到人家。",
      "西园夜饮鸣笳。",
      "有华灯碍月，飞盖妨花。",
      "兰苑未空，行人渐老，重来是事堪嗟。",
      "烟暝酒旗斜。",
      "但倚楼极目，时见栖鸦。",
      "无奈归心。",
      "暗随流水到天涯。"
    ],
    "title": "望海潮",
    "tags": [
      "宋词三百首"
    ],
    "id": "38420061-e62a-46e2-af67-4d0fa4e5e80a"
  },
  {
    "author": "秦观",
    "paragraphs": [
      "山抹微云，天连衰草，画角声断谯门。",
      "暂停征棹，聊共引离尊。",
      "多少蓬莱旧事，空回首、烟霭纷纷。",
      "斜阳外，寒鸦万点，流水绕孤村。",
      "销魂。",
      "当此际，香囊暗解，罗带轻分。",
      "谩赢得、青楼薄名存。",
      "此去何时见也，襟袖上、空惹啼痕。",
      "伤情处，高城望断，灯火已黄昏。"
    ],
    "title": "满庭芳",
    "tags": [
      "宋词三百首"
    ],
    "id": "60a96a2a-ed17-44db-86f5-b91619ae3ac0"
  },
  {
    "author": "秦观",
    "paragraphs": [
      "漠漠轻寒上小楼。",
      "晓阴无赖似穷秋。",
      "淡烟流水画屏幽。",
      "自在飞花轻似梦，无边丝雨细如愁。",
      "宝帘闲挂小银钩。"
    ],
    "title": "浣溪沙",
    "tags": [
      "宋词三百首"
    ],
    "id": "1269368b-8f5f-40d5-9fec-cea201f41856"
  },
  {
    "author": "秦观",
    "paragraphs": [
      "湘天风雨破寒初。",
      "深沈庭院虚。",
      "丽谯吹罢《小单于》。",
      "迢迢清夜徂。",
      "乡梦断，旅魂孤。",
      "峥嵘岁又除。",
      "衡阳犹有雁传书。",
      "郴阳和雁无。"
    ],
    "title": "阮郎归",
    "tags": [
      "宋词三百首"
    ],
    "id": "b178ea22-e156-4f5d-8831-3d58ec4a5dcc"
  },
  {
    "author": "秦观",
    "paragraphs": [
      "晓色云开，春随人意，骤雨才过还晴。",
      "古台芳榭，飞燕蹴红英。",
      "舞困榆钱自落，秋千外、绿水桥平。",
      "东风里，朱门映柳，低底按小秦筝。",
      "多情。",
      "行乐处，珠钿翠盖，玉辔红缨。",
      "渐酒空金，花困蓬瀛。",
      "豆蔻梢头旧恨，十年梦，屈指堪惊。",
      "凭阑久，疏烟淡日，寂寞下芜城。"
    ],
    "title": "满庭芳",
    "tags": [
      "宋词三百首"
    ],
    "id": "87b01acf-52a1-4ee8-bb95-7f21ad56096b"
  },
  {
    "author": "李甲",
    "paragraphs": [
      "芳草碧色，萋萋遍南陌。",
      "暖絮乱红，也知人、春愁无力。",
      "忆得盈盈拾翠侣，共携赏、凤城寒食。",
      "到今来，海角逢春，天涯为客。",
      "愁旋释。",
      "还似织。",
      "泪暗拭。",
      "又偷滴。",
      "谩伫立、遍倚危阑，尽黄昏，也只是、暮云凝碧。",
      "拼则而已今拼了，忘则怎生便忘得。",
      "又还问鳞鸿，试重寻消息。"
    ],
    "title": "帝台春",
    "tags": [
      "宋词三百首"
    ],
    "id": "bf3b0492-018a-4d6e-a23b-174479c85db1"
  },
  {
    "author": "赵令",
    "paragraphs": [
      "欲减罗衣寒未去。",
      "不卷珠帘，人在深深处。",
      "红杏枝头花几许。",
      "啼痕止恨清明雨。",
      "尽日沈烟香一缕。",
      "宿酒醒迟，恼破春情绪。",
      "飞燕又将归信误。",
      "小屏风上西江路。"
    ],
    "title": "蝶恋花",
    "tags": [
      "宋词三百首"
    ],
    "id": "af661ca5-4b3b-485f-b9fe-033908be96ae"
  },
  {
    "author": "贺铸",
    "paragraphs": [
      "不信芳春厌老人。",
      "老人几度送春归。",
      "惜春行乐莫辞频。",
      "巧笑艳歌皆我意，恼花颠酒拼君嗔。",
      "物情惟有醉中真。"
    ],
    "title": "醉中真・浣溪沙",
    "tags": [
      "宋词三百首"
    ],
    "id": "3694cd4b-ea73-4fe4-aa97-b1ecb7683e8f"
  },
  {
    "author": "贺铸",
    "paragraphs": [
      "兰芷满芳洲，游思横路。",
      "罗袜尘生步。",
      "迎顾。",
      "整鬟颦黛，脉脉两情难语。",
      "细风吹柳絮。",
      "人南渡。",
      "回首旧游，山无重数。",
      "花底深朱户。",
      "何处。",
      "半黄梅子，向晚一帘疏雨。",
      "断魂分付与。",
      "春将去。"
    ],
    "title": "人南渡・感皇恩",
    "tags": [
      "宋词三百首"
    ],
    "id": "b3dcc430-90e4-4d5a-8cde-b0cb6e29869a"
  },
  {
    "author": "贺铸",
    "paragraphs": [
      "艳真多态。",
      "更的的，频回眄睐。",
      "便认得、琴心相许，与写宜男双带。",
      "记画堂、斜月朦胧，轻颦微笑娇无奈。",
      "便翡翠屏开，芙蓉帐掩，与把香罗偷解。",
      "自过了收灯後，都不见、踏青挑菜。",
      "几回凭双燕，丁宁深意，往来翻恨重帘碍。",
      "约何时再。",
      "正春浓酒暖，人闲昼永无聊赖。",
      "厌厌睡起，犹有花梢日在。"
    ],
    "title": "薄幸",
    "tags": [
      "宋词三百首"
    ],
    "id": "431182e2-e64d-48bf-934b-f45eba37a48b"
  },
  {
    "author": "贺铸",
    "paragraphs": [
      "烟络横林，山沈远照，逦迤黄昏钟鼓。",
      "烛映帘栊，蛩催机杼，共苦清秋风露。",
      "不眠思妇，齐应和、几声砧杵。",
      "惊动天涯倦宦，岁华行暮。",
      "当年酒狂自负。",
      "谓东君、已春相付。",
      "流浪征骖北道，客墙南浦。",
      "幽恨无人晤语。",
      "赖明月曾知旧游处。",
      "好伴云来，还将梦去。"
    ],
    "title": "伴云来・天香",
    "tags": [
      "宋词三百首"
    ],
    "id": "ed514947-e8d1-40a0-9d59-860d64c5c7df"
  },
  {
    "author": "无名氏",
    "paragraphs": [
      "一年春事都来几。",
      "早过了、三之二。",
      "绿暗红嫣浑可事。",
      "绿杨庭院，暖风帘幕，有个人憔悴。",
      "买花载酒长安市。",
      "又争似家山见桃李。",
      "不枉东风吹客泪，相思难表，梦魂无据，惟有归来是。"
    ],
    "title": "青玉案",
    "tags": [
      "宋词三百首"
    ],
    "id": "18fce2b0-f96a-4354-a16c-bf5ae869418a"
  },
  {
    "author": "吴文英",
    "paragraphs": [
      "修竹凝妆，垂杨驻马，凭阑浅画成图。",
      "山色谁题，楼前有雁斜书。",
      "东风紧送斜阳下，弄旧寒、晚酒醒馀。",
      "自销凝，能几花前，顿老相如。",
      "伤春不在高楼上，在灯前攲枕，雨外熏炉。",
      "怕舣游船，临流可奈清臞。",
      "飞红若到西湖底，搅翠澜、总是愁鱼。",
      "莫重来，吹尽香绵，泪满平芜。"
    ],
    "title": "高阳台",
    "tags": [
      "宋词三百首",
      "西湖"
    ],
    "id": "b775df99-3a73-4842-8de4-1184b6eacbd2"
  },
  {
    "author": "吴文英",
    "paragraphs": [
      "宫粉雕痕，仙云堕影，无人野水荒湾。",
      "古石埋香，金沙锁骨连环。",
      "南楼不恨吹横笛，恨晓风、千里关山。",
      "半飘零，庭上黄昏，月冷阑干。",
      "寿阳空理愁鸾。",
      "问谁调玉髓，暗补香瘢。",
      "细雨归鸿，孤山无限春寒。",
      "离魂难倩招清些，梦缟衣、解佩溪边。",
      "最愁人，啼鸟晴明，叶底青圆。"
    ],
    "title": "高阳台",
    "tags": [
      "宋词三百首"
    ],
    "id": "96cc7e58-30b8-4b54-83ed-bc1a3c98c033"
  },
  {
    "author": "吴文英",
    "paragraphs": [
      "湖山经醉惯。",
      "溃春衫、啼痕酒痕无限。",
      "又客长安，叹断襟零袂，尘谁浣。",
      "紫曲门荒，沿败井、风摇青蔓。",
      "对语东邻，犹是曾巢，谢堂双燕。",
      "春梦人间须断。",
      "但怪得、当年梦缘能短。",
      "绣屋秦筝，傍海棠偏爱，夜深开宴。",
      "舞歇歌沈，花未减、红颜先变。",
      "伫久河桥欲去，斜阳泪满。"
    ],
    "title": "三姝媚",
    "tags": [
      "宋词三百首"
    ],
    "id": "f78866fb-3919-48bc-9c8f-e12cb1ceb403"
  },
  {
    "author": "吴文英",
    "paragraphs": [
      "渺空烟四远，是何年、青天坠长星。",
      "幻苍崖云树，名娃金屋，残霸宫城。",
      "箭径酸风射眼，腻水染花腥。",
      "时靸双鸳响，廊叶秋声。",
      "宫里吴王沈醉，倩五湖倦客，独钓醒醒。",
      "问苍波无语，华发奈山青。",
      "水涵空、阑干高处，送乱鸦、斜日落渔汀。",
      "连呼酒，上琴台去，秋与云平。"
    ],
    "title": "八声甘州",
    "tags": [
      "宋词三百首"
    ],
    "id": "aecf5133-3b4a-4714-a4fd-4c93add4f0d8"
  },
  {
    "author": "吴文英",
    "paragraphs": [
      "柳暝河桥，莺晴台苑，短策频惹春香。",
      "当时夜泊，温柔便入深乡。",
      "词韵窄，酒杯长。",
      "翦蜡花、壶箭催忙。",
      "共追游处，凌波翠陌，连棹横塘。",
      "十年一梦凄凉。",
      "似西湖燕去，吴馆巢荒。",
      "重来万感，依前唤酒银罂。",
      "溪雨急，岸花狂。",
      "趁残鸦、飞过苍茫。",
      "故人楼上，凭谁指与，芳草斜阳。"
    ],
    "title": "夜合花",
    "tags": [
      "宋词三百首",
      "西湖"
    ],
    "id": "c9a69a18-bba1-4bc1-be8c-05cb8762fed8"
  },
  {
    "author": "吴文英",
    "paragraphs": [
      "润玉笼绡，檀樱倚扇。",
      "绣圈犹带脂香浅。",
      "榴心空叠舞裙红，艾枝应压愁鬟乱。",
      "午梦千山，窗阴一箭。",
      "香瘢新褪红丝腕。",
      "隔江人在雨声中，晚风菰叶生秋怨。"
    ],
    "title": "蹋莎行・踏莎行",
    "tags": [
      "宋词三百首"
    ],
    "id": "937c194a-e2b9-4f1d-8a7c-eed1c4ff56fb"
  },
  {
    "author": "吴文英",
    "paragraphs": [
      "人去西楼雁杳。",
      "叙别梦、扬州一觉。",
      "云澹星疏楚山晓。",
      "听啼乌，立河桥，话未了。",
      "雨外蛩声早。",
      "细织就、霜丝多少。",
      "说与萧娘未知道。",
      "向长安，对秋灯，几人老。"
    ],
    "title": "夜游宫",
    "tags": [
      "宋词三百首"
    ],
    "id": "de9dcee3-c601-442d-8076-b995d5cb08b8"
  },
  {
    "author": "吴文英",
    "paragraphs": [
      "池上红衣伴倚阑。",
      "栖鸦常带夕阳还。",
      "殷云度雨疏桐落，明月生凉宝扇闲。",
      "乡梦窄，水天宽。",
      "小窗愁黛澹秋山。",
      "吴鸿好为传归信，杨柳阊门屋数间。"
    ],
    "title": "鹧鸪天",
    "tags": [
      "宋词三百首"
    ],
    "id": "27d6b2a8-60f0-4384-9daf-6c4bca1e9e03"
  },
  {
    "author": "吴文英",
    "paragraphs": [
      "何处合成愁。",
      "离人心上秋。",
      "纵芭蕉、不雨也飕飕。",
      "都道晚凉天气好，有明月、怕登楼。",
      "年事梦中休。",
      "花空烟水流。",
      "燕辞归、客尚淹留。",
      "垂柳不萦裙带住，漫长是、系行舟。"
    ],
    "title": "唐多令",
    "tags": [
      "宋词三百首"
    ],
    "id": "74ef65d1-61f9-4395-9a8d-421727f1a20e"
  },
  {
    "author": "吴文英",
    "paragraphs": [
      "乔木生云气。",
      "访中兴、英雄陈迹，暗追前事。",
      "战舰东风悭借便，梦断神州故里。",
      "旋小筑、吴宫闲地。",
      "华表月明归夜鹤，叹当时、花竹今如此。",
      "枝上露，溅清泪。",
      "遨头小簇行春队。",
      "步苍苔、寻幽别坞，问梅开未。",
      "重唱梅边吸度曲，催发寒梢冻蕊。",
      "此心与、东君同意。",
      "後不如今非昔，两无言、相对沧浪水。",
      "怀此恨，寄残醉。"
    ],
    "title": "金缕歌・贺新郎",
    "tags": [
      "宋词三百首"
    ],
    "id": "861595ed-ec09-4911-a5b8-8258e9acfaec"
  },
  {
    "author": "潘希白",
    "paragraphs": [
      "戏马台前，采花篱下，问岁华、还是重九。",
      "恰归来、南山翠色依旧。",
      "帘栊昨夜听风雨，都不似、登归时候。",
      "一片宋玉情怀，十分卫郎清瘦。",
      "红萸佩、空对酒。",
      "砧杆动微寒，暗欺罗袖。",
      "秋已无多，早是败荷衰柳。",
      "强整帽檐侧，曾经向、天涯搔首。",
      "几回忆、故国莼鲈，霜前雁後。"
    ],
    "title": "大有",
    "tags": [
      "宋词三百首"
    ],
    "id": "08c2310c-4417-47ca-afec-581f9760df4b"
  },
  {
    "author": "刘辰翁",
    "paragraphs": [
      "送春去。",
      "春去人间无路。",
      "秋千外、芳草连天，谁遣风沙暗南浦。",
      "依依甚意绪。",
      "漫忆海门飞絮。",
      "乱鸦过，斗转城荒，不见来时试灯处。",
      "春去。",
      "最谁苦。",
      "但箭雁沉边，梁燕无主。",
      "杜鹃声里长门暮。",
      "想玉树凋土，泪盘如露。",
      "咸阳送客屡回顾。",
      "斜日未能度。",
      "春去。",
      "尚来否。",
      "正江令恨别，庾信愁赋。",
      "苏堤尽日风和雨。",
      "叹神游故国，花记前度。",
      "人生流落，顾孺子，共夜雨。"
    ],
    "title": "兰陵王",
    "tags": [
      "宋词三百首"
    ],
    "id": "61793f79-e6a0-4025-88f1-8554cab9ccaf"
  },
  {
    "author": "刘辰翁",
    "paragraphs": [
      "红妆春骑。",
      "踏月影、竿旗穿市。",
      "望不尽、楼台歌舞，习习香尘莲步底。",
      "箫声断、约彩鸾归去，未怕金吾呵醉。",
      "甚辇路、喧阗且止。",
      "听得念奴歌起。",
      "父老犹记宣和事。",
      "抱铜仙、清泪如水。",
      "还转盼、沙河多丽。",
      "漾明光连邸第。",
      "帘影冻、散红光成绮。",
      "月浸葡萄十里。",
      "看往来、神仙才子。",
      "肯把菱花扑碎。",
      "肠断竹马儿童，空见说、三千乐指。",
      "等多时春不归来，到春时欲睡。",
      "又说向、灯前拥髻。",
      "暗滴鲛珠坠。",
      "便当日、亲见霓裳，天上人间梦里。"
    ],
    "title": "宝鼎现",
    "tags": [
      "宋词三百首"
    ],
    "id": "d04aecc7-6401-4ce7-acbe-88c54b4ffe5d"
  },
  {
    "author": "刘辰翁",
    "paragraphs": [
      "璧月初晴，黛云远澹，春事谁主。",
      "禁苑娇寒，湖堤倦暖，前度遽如许。",
      "香尘暗陌，华灯明昼，长是懒携手去。",
      "谁知道，断烟禁夜，满城似愁风雨。",
      "宣和旧日，临安南渡，芳景犹自如故。",
      "缃帙流离，风鬟三五，能赋词最苦。",
      "江南无路，州今夜，此苦又谁知否。",
      "空相对，残无寐，满村社鼓。"
    ],
    "title": "永遇乐",
    "tags": [
      "宋词三百首"
    ],
    "id": "ff04ce72-d131-4a45-92fb-1edb82a6f1cd"
  },
  {
    "author": "刘辰翁",
    "paragraphs": [
      "怎知他、春归何处，相逢且尽尊酒。",
      "少年袅袅天涯恨，长结西湖烟柳。",
      "休回首。",
      "但细雨断桥，憔悴人归後。",
      "东风似旧。",
      "问前度桃花，刘郎能记，花复认郎否。",
      "君且住，草草留君翦韭。",
      "前宵更恁时候。",
      "深杯欲共歌声滑，翻湿春衫半袖。",
      "空眉皱。",
      "看白发尊前，已似人人有。",
      "临分把手。",
      "叹一笑论文，清狂顾曲，此会几时又。"
    ],
    "title": "摸鱼儿",
    "tags": [
      "宋词三百首",
      "西湖"
    ],
    "id": "6fb35e4b-5dd7-4036-9522-052968600dbb"
  },
  {
    "author": "周密",
    "paragraphs": [
      "楚江湄，湘娥乍见，无言洒清泪。",
      "淡然春意。",
      "空独倚东风，芳思谁寄。",
      "凌波路冷秋无际。",
      "香云随步起。",
      "谩记得，汉宫仙掌，亭亭明月底。",
      "冰弦写怨更多情，骚人恨，枉赋芳兰幽芷。",
      "春思远，谁叹赏、国香风味。",
      "相将共、岁寒伴侣。",
      "小窗净、沈烟熏翠袂。",
      "幽梦觉，涓涓清露，一枝灯影里。"
    ],
    "title": "绣鸾凤花犯・花犯",
    "tags": [
      "宋词三百首"
    ],
    "id": "5e0bee45-7879-4456-8e99-1e7fd8a2c94e"
  },
  {
    "author": "周密",
    "paragraphs": [
      "朱钿宝。",
      "天上飞琼，比人间春别。",
      "江南江北，曾未见，谩拟梨云梅雪。",
      "淮山春晚，问谁识、芳心高洁。",
      "消几番、花落花开，老了玉关豪杰。",
      "金壶翦送琼枝，看一骑红尘，香度瑶阙。",
      "韶华正好，应自喜、初识长安蜂蝶。",
      "杜郎老矣，想旧事、花须能说。",
      "记少年，一梦扬州，二十四桥明月。"
    ],
    "title": "瑶花慢",
    "tags": [
      "宋词三百首"
    ],
    "id": "3ff7dc94-a34f-4561-916a-80a6a4c4cb5f"
  },
  {
    "author": "周密",
    "paragraphs": [
      "烟水阔。",
      "高林弄残照，晚蜩凄切。",
      "碧砧度韵，银床飘叶。",
      "衣湿桐阴露冷，采凉花、时赋秋雪。",
      "叹轻别。",
      "一襟幽事，砌蛩能说。",
      "客思吟商还怯。",
      "怨歌长、琼壶暗缺。",
      "翠扇恩疏，红衣香褪，翻成消歇。",
      "玉骨西风，恨最恨、闲却新凉时节。",
      "楚箫咽。",
      "谁倚西楼淡月。"
    ],
    "title": "玉京秋",
    "tags": [
      "宋词三百首"
    ],
    "id": "5ff022d6-499e-4fe2-9601-db88f85b1c9e"
  },
  {
    "author": "周密",
    "paragraphs": [
      "楚苑东风外，暖丝情絮，春思如织。",
      "燕约莺期，恼芳情偏在，翠深红隙。",
      "漠漠香尘隔。",
      "沸十里、乱弦丛笛。",
      "看画船，尽入西泠，闲却半湖春色。",
      "柳陌。",
      "新烟凝碧。",
      "映帘底宫眉，堤上游勒。",
      "轻暝笼寒，怕梨云梦冷，杏香愁幂。",
      "歌管酬寒食。",
      "奈蝶怨、良宵岑寂。",
      "正满湖、碎月摇花，怎生去得。"
    ],
    "title": "曲游春",
    "tags": [
      "宋词三百首"
    ],
    "id": "e4411a4e-dac2-4352-971a-668d06dc17d8"
  },
  {
    "author": "周密",
    "paragraphs": [
      "照野旌旗，朝天车马，平沙万里天低。",
      "宝带金章，尊前茸帽风。",
      "秦关汴水经行地，想登临、都付新诗。",
      "纵英游，叠鼓清笳，骏马名姬。",
      "酒酣应对燕山雪，正冰河月冻，晓陇云飞。",
      "投老残年，江南谁念方回。",
      "东风渐绿西湖柳，雁已还、人未南归。",
      "最关情，折尽梅花，难寄相思。"
    ],
    "title": "高阳台",
    "tags": [
      "宋词三百首",
      "西湖"
    ],
    "id": "69c602e2-7a4a-43bf-a820-e37b8c7a5c2f"
  },
  {
    "author": "朱嗣发",
    "paragraphs": [
      "对西风、鬓摇烟碧，参差前事流水。",
      "紫丝罗带鸳鸯结，的的镜盟钗誓。",
      "浑不记、漫手织回文，几度欲心碎。",
      "安花著蒂。",
      "奈雨覆云翻，情宽分窄，石上玉簪脆。",
      "朱楼外。",
      "愁压空云欲坠。",
      "月痕犹照无寐。",
      "阴晴也只随天意。",
      "枉了玉消香碎。",
      "君且醉。",
      "君不见、长门青草春风泪。",
      "一时左计。",
      "悔不早荆钗，暮天修竹，头白倚寒翠。"
    ],
    "title": "摸鱼儿",
    "tags": [
      "宋词三百首"
    ],
    "id": "88b660a8-c056-49ba-b7ae-05ee973aaa5b"
  },
  {
    "author": "彭元逊",
    "paragraphs": [
      "江空不渡，恨蘼芜杜若，零落无数。",
      "远道荒寒，婉娩流年，望望美人迟暮。",
      "风烟雨雪阴晴晚，更何须，春风千树。",
      "尽孤城、落木萧萧，日夜江声流去。",
      "日晏山深闻笛，恐他年流落，与子同赋。",
      "事阔心违，交淡媒劳，蔓草沾衣多露。",
      "汀洲窈窕馀醒寐，遗浮沈沣浦。",
      "有白鸥淡月，微波寄语，逍遥容与。"
    ],
    "title": "解佩环・疏影",
    "tags": [
      "宋词三百首"
    ],
    "id": "650f96ab-c3d2-4e95-8d59-120fe5ebdabd"
  },
  {
    "author": "彭元逊",
    "paragraphs": [
      "似东风老大，那复有、当时风气。",
      "有情不收，江山身是寄。",
      "浩荡何世。",
      "但忆临官道，暂来不住，便出门千里。",
      "痴心指望回风坠。",
      "扇底相逢，钗头微缀。",
      "他家万条千缕，解遮亭障驿，不隔江水。",
      "瓜洲曾舣，等行人岁岁。",
      "日下长秋，城乌夜起。",
      "帐庐好在春睡。",
      "共飞归湖上，草青无地。",
      "雨、春心如腻。",
      "欲待化、丰乐楼前，青门都废。",
      "何人念、流落无几。",
      "点点抟作，雪绵松润，为君泪。"
    ],
    "title": "六丑",
    "tags": [
      "宋词三百首"
    ],
    "id": "a092d353-1f65-4b4d-921e-8cc4a5f45bba"
  },
  {
    "author": "陆淞",
    "paragraphs": [
      "脸霞红印枕。",
      "睡觉来、冠儿还是不整。",
      "屏间麝煤冷。",
      "但眉峰压翠，泪珠弹粉。",
      "堂深昼永。",
      "燕交飞、风帘露井。",
      "恨无人，与说相思，近日带围宽尽。",
      "重省。",
      "残灯朱幌，淡月纱窗，那时风景。",
      "阳台路迥。",
      "云雨梦，便无准。",
      "待归来，先指花梢教看，却把心期细问。",
      "问因循、过了青春，怎生意稳。"
    ],
    "title": "瑞鹤仙",
    "tags": [
      "宋词三百首"
    ],
    "id": "e96c71b1-9005-4b26-8de7-17c6deaf3cc7"
  },
  {
    "author": "贺铸",
    "paragraphs": [
      "楼角初销一缕霞。",
      "淡黄杨柳暗栖鸦。",
      "玉人和月摘梅花。",
      "笑拈粉香归洞户，更垂帘幕护窗纱。",
      "东风寒似夜来些。"
    ],
    "title": "减字浣溪沙・浣溪沙",
    "tags": [
      "宋词三百首"
    ],
    "id": "0e4b0f77-722c-4ccd-ace2-619b799bd5cb"
  },
  {
    "author": "贺铸",
    "paragraphs": [
      "牛渚天门险。",
      "限南北、七雄豪占。",
      "清雾敛。",
      "与闲人登览。",
      "待月上潮平波滟滟。",
      "塞管轻吹新《阿滥》。",
      "风满槛。",
      "历历数、西州更点。"
    ],
    "title": "天门谣",
    "tags": [
      "宋词三百首"
    ],
    "id": "e115a407-95d3-439d-adbf-07217fe0dffc"
  },
  {
    "author": "贺铸",
    "paragraphs": [
      "薄雨初寒，斜照弄晴，春意空阔。",
      "长亭柳色缠黄，远客一枝先折。",
      "烟横水际，映带几点归鸦，东风销尽龙沙雪。",
      "还记初关来，恰而今时节。",
      "将发。",
      "画楼芳酒，红泪清歌，顿成清别。",
      "已是经年，杳杳音尘多绝。",
      "欲知方寸，共有几许清愁，芭蕉不展丁香结。",
      "枉望断天涯，两厌厌风月。"
    ],
    "title": "石州引・石州慢",
    "tags": [
      "宋词三百首"
    ],
    "id": "2413b4b9-6c6e-43ff-9eef-cfe172d47c22"
  },
  {
    "author": "贺铸",
    "paragraphs": [
      "厌莺声到枕，花气动帘，醉魂愁梦相半。",
      "被惜馀薰，带惊剩眼。",
      "几许伤春春晚。",
      "泪竹痕鲜，佩兰香老，湘天浓暖。",
      "记小江、风月佳时，屡约非烟游伴。",
      "须信鸾弦易断。",
      "奈云和再鼓，曲终人远。",
      "认罗袜无踪，旧处弄波清浅。",
      "青翰棹舣，白苹洲畔。",
      "尽木临皋飞观。",
      "不解寄、一字相思，幸有归来双燕。"
    ],
    "title": "望湘人",
    "tags": [
      "宋词三百首"
    ],
    "id": "4db66d71-54a6-4e39-94f7-e8cf8a67493a"
  },
  {
    "author": "贺铸",
    "paragraphs": [
      "几许伤春春复暮。",
      "杨柳清阴，偏碍游丝度。",
      "天际小山桃叶步。",
      "白苹花满湔裙处。",
      "竟日微吟长短句。",
      "帘影灯昏，心寄胡琴语。",
      "数点雨声风约住。",
      "朦胧淡月云来去。"
    ],
    "title": "蝶恋花",
    "tags": [
      "宋词三百首"
    ],
    "id": "b9e1019c-7b35-47ee-923f-18177b5ad68a"
  },
  {
    "author": "仲殊",
    "paragraphs": [
      "天阔云高，溪横水远。",
      "晚日寒生轻晕。",
      "闲阶静、杨花渐少，朱门掩、莺声犹嫩。",
      "悔匆匆、过却清明，旋占得馀芳，已成幽恨。",
      "都几日阴沈，连宵慵困。",
      "起来韶华都尽。",
      "怨入双眉闲斗损。",
      "乍品得情怀，看承全近。",
      "深深态、无非自许。",
      "厌厌意、终羞人间。",
      "争知道、梦里蓬莱，待忘了馀香，时传音信。",
      "纵留得莺花，东风不住，也则眼前愁闷。"
    ],
    "title": "夏云峰",
    "tags": [
      "宋词三百首"
    ],
    "id": "70bc69d8-4e19-4538-9598-75386e5568fd"
  },
  {
    "author": "李邴",
    "paragraphs": [
      "潇洒江梅，向竹梢疏处，横两三枝。",
      "东君也不爱惜，雪压霜欺。",
      "无情燕子，怕春寒、轻失花期。",
      "却是有，年年塞雁，归来曾见开时。",
      "清浅小溪如练，问玉堂何似，茅舍疏篱。",
      "伤心故人去後，冷落新诗。",
      "微云淡月，对江天、分付他谁。",
      "空自忆，清香未减，风流不在人知。"
    ],
    "title": "汉宫春",
    "tags": [
      "宋词三百首"
    ],
    "id": "df88681f-1033-4de1-8068-cf4640cb3abc"
  },
  {
    "author": "潘汾",
    "paragraphs": [
      "篆缕销香鼎。",
      "翠沈沈、庭阴转午，画堂人静。",
      "芳草王孙知何处，惟有杨花糁径。",
      "正玉枕、瞢腾初醒。",
      "门外残红春已去，镇无聊、酒厌厌病。",
      "云髻，未整。",
      "江南旧事休重省。",
      "但天涯、寻消问息，断鸿难倩。",
      "月满西楼凭阑久，依旧归期未定。",
      "便只恐、瓶沈金井。",
      "嘶骑不来银烛暗，枉教人、立尽梧桐影。",
      "谁伴我，对鸾镜。"
    ],
    "title": "贺新郎",
    "tags": [
      "宋词三百首"
    ],
    "id": "bbe48bed-abe4-4667-bff1-0b16b27c8681"
  },
  {
    "author": "李重元",
    "paragraphs": [
      "萋萋芳草忆王孙。",
      "柳外楼高空断魂。",
      "杜宇声声不忍闻。",
      "欲黄昏。",
      "雨打梨花深闭门。"
    ],
    "title": "忆王孙",
    "tags": [
      "宋词三百首"
    ],
    "id": "7b805881-4e75-4787-8abb-f39d066ae0c7"
  },
  {
    "author": "李玉",
    "paragraphs": [
      "篆缕销金鼎。",
      "醉沈沈、庭阴转午，画堂人静。",
      "芳草王孙知何处，惟有杨花糁径。",
      "渐玉枕、腾腾春醒。",
      "帘外残红春已透，镇无聊、酒厌厌病。",
      "云鬓乱，未整。",
      "江南旧事休重省。",
      "遍天涯、寻消问息，断鸿难倩。",
      "月满西楼凭栏久，依旧归期未定。",
      "又只恐、瓶沈金井。",
      "嘶骑不来银烛暗，枉教人、立尽梧桐影。",
      "谁伴我，对鸾镜。"
    ],
    "title": "贺新郎",
    "tags": [
      "宋词三百首"
    ],
    "id": "536e1d0b-f003-4b9b-9579-c540edf822d5"
  },
  {
    "author": "陈与义",
    "paragraphs": [
      "高咏楚词酬午日，天涯节序匆匆。",
      "榴花不似舞裙红。",
      "无人知此意，歌罢满帘风。",
      "万事一身伤老矣，戌葵凝笑墙东。",
      "酒杯深浅去年同。",
      "试浇桥下水，今夕到湘中。"
    ],
    "title": "临江仙",
    "tags": [
      "宋词三百首"
    ],
    "id": "dcced41c-2966-42a9-8421-0c9168b44851"
  },
  {
    "author": "陈与义",
    "paragraphs": [
      "忆昔午桥桥上饮，坐中多是豪英。",
      "长沟流月去无声。",
      "杏花疏影里，吹笛到天明。",
      "二十馀年如一梦，此身虽在堪惊。",
      "闲登小阁看新晴。",
      "古今多少事，渔唱起三更。"
    ],
    "title": "临江仙",
    "tags": [
      "宋词三百首"
    ],
    "id": "a2d04ac4-56a6-493e-88c0-b59aee690d5b"
  },
  {
    "author": "张元干",
    "paragraphs": [
      "卷朱箔。",
      "朝雨轻阴乍阁。",
      "阑干外，烟柳弄晴，芳草侵阶映红药。",
      "东风妒花恶。",
      "吹落。",
      "梢头嫩萼。",
      "屏山掩，沈水倦熏，中酒心情怕杯勺。",
      "寻思旧京洛。",
      "正年少疏狂，歌笑迷著。",
      "障泥油壁催梳掠。",
      "曾驰道同载，上林携手，灯夜初过早共约。",
      "又争信漂泊。",
      "寂寞。",
      "念行乐。",
      "甚粉淡衣襟，音断弦索。",
      "琼枝璧月春如昨。",
      "怅别後华表，那回双鹤。",
      "相思除是，向醉里、暂忘却。"
    ],
    "title": "兰陵王",
    "tags": [
      "宋词三百首"
    ],
    "id": "adfc8a30-8b75-4fb6-acde-c6e7ffb6f95d"
  },
  {
    "author": "张元干",
    "paragraphs": [
      "寒水依痕，春意渐回，沙际烟阔。",
      "溪梅晴照生香，冷芯数枝争发。",
      "天涯旧恨，试看几许消魂，长亭门外山重叠。",
      "不尽眼中青，是愁来时节。",
      "情切。",
      "画楼深闭，想见东风，暗销肌雪。",
      "辜负枕前云雨，尊前花月。",
      "心期切处，更有多少凄凉，殷勤留与归时说。",
      "到得却相逢，恰经年离别。"
    ],
    "title": "石州慢",
    "tags": [
      "宋词三百首"
    ],
    "id": "0540cfe9-a38a-482f-8ac0-b9bfee01f5f6"
  },
  {
    "author": "吕渭老",
    "paragraphs": [
      "青楼春晚。",
      "昼寂寂、梳匀又懒。",
      "乍听得、鸦啼莺弄，惹起新愁无限。",
      "记年时、偷掷春心，花间隔雾遥相见。",
      "便角枕题诗，宝钗贳酒，共醉青苔深院。",
      "怎忘得、回廊下，携手处、花明月满。",
      "如今但暮雨，蜂愁蝶恨，小窗闲对芭蕉展。",
      "却谁拘管。",
      "尽无言、闲品秦筝，泪满参差雁。",
      "腰支渐小，心与杨花共远。"
    ],
    "title": "薄幸",
    "tags": [
      "宋词三百首"
    ],
    "id": "10e73ef2-7d79-4fb3-9255-ce22c491bace"
  },
  {
    "author": "岳飞",
    "paragraphs": [
      "怒发冲冠，凭阑处、潇潇雨歇。",
      "抬望眼、仰天长啸，壮怀激烈。",
      "三十功名尘与土，八千里路云和月。",
      "莫等闲、白了少年头，空悲切。",
      "靖康耻，犹未雪。",
      "臣子恨，何时灭。",
      "驾长车踏破，贺兰山缺。",
      "壮志饥餐胡虏肉，笑谈渴饮匈奴血。",
      "待从头、收拾旧山河，朝天阙。"
    ],
    "title": "满江红",
    "tags": [
      "宋词三百首"
    ],
    "id": "c810c048-4fec-45ee-a050-0d56d781ae45"
  },
  {
    "author": "陈亮",
    "paragraphs": [
      "闹花深处层楼，画帘半卷东风软。",
      "春归翠陌，平莎茸嫩，垂杨金浅。",
      "迟日催花，淡云阁雨，轻寒轻暖。",
      "恨芳菲世界，游人未赏，都付与、莺和燕。",
      "寂寞凭高念远。",
      "向南楼、一声归雁。",
      "金钗斗草，青丝勒马，风流云散。",
      "罗绶分香，翠绡封泪，几多幽怨。",
      "正销魂，又是疏烟淡月，子规声断。"
    ],
    "title": "水龙吟",
    "tags": [
      "宋词三百首"
    ],
    "id": "2a4b4999-5d38-435a-8252-d56b146cdb24"
  },
  {
    "author": "张",
    "paragraphs": [
      "幽梦初回，重阴未开，晓色吹成疏雨。",
      "竹槛气寒，蕙畹声摇，新绿暗通南浦。",
      "未有人行，才半启、回廊朱户。",
      "无绪。",
      "空望极霓旌，锦书难据。",
      "苔径追忆曾游，念谁伴、秋千采绳芳柱。",
      "犀奁黛卷，凤枕云孤，应也几番凝伫。",
      "怎得伊来，花雾绕、小堂深处。",
      "留住。",
      "直到老、不教归去。"
    ],
    "title": "宴山亭・燕山亭",
    "tags": [
      "宋词三百首"
    ],
    "id": "68536405-16b1-4e1a-bb0d-8117e90588a9"
  },
  {
    "author": "刘过",
    "paragraphs": [
      "芦叶满汀洲。",
      "塞沙带浅流。",
      "二十年、重过南楼。",
      "柳下系舟犹未稳，能几日、又中秋。",
      "黄鹤断矶头。",
      "故人今不在。",
      "旧江山，浑是新愁。",
      "欲买桂花同载酒，终不似、少年游。"
    ],
    "title": "唐多令",
    "tags": [
      "宋词三百首"
    ],
    "id": "281e80da-da22-40eb-8fa2-28cc2af0336b"
  },
  {
    "author": "姜夔",
    "paragraphs": [
      "燕雁无心，太湖西畔随云去。",
      "数峰清苦。",
      "商略黄昏雨。",
      "第四桥边，拟共天随住。",
      "今何许。",
      "凭栏怀古。",
      "残柳参差舞。"
    ],
    "title": "点绛唇",
    "tags": [
      "宋词三百首",
      "太湖"
    ],
    "id": "79142649-80af-4f66-ba35-9c8df089e23c"
  },
  {
    "author": "姜夔",
    "paragraphs": [
      "肥水东流无尽期。",
      "当初不合种相思。",
      "梦中未比丹青见，暗里忽惊山鸟啼。",
      "春未绿，鬓先丝。",
      "人间别久不成悲。",
      "谁教岁岁红莲夜，两处沈吟各自知。"
    ],
    "title": "鹧鸪天",
    "tags": [
      "宋词三百首"
    ],
    "id": "bed0256e-8ce0-428a-b1f2-37a61bcbb7d2"
  },
  {
    "author": "姜夔",
    "paragraphs": [
      "绿丝低拂鸳鸯浦。",
      "想桃叶、当时唤渡。",
      "又将愁眼与春风，待去。",
      "倚兰桡、更少驻。",
      "金陵路。",
      "莺吟燕舞。",
      "算潮水、知人最苦。",
      "满汀芳草不成归，日暮。",
      "更移舟、向甚处。"
    ],
    "title": "杏花天",
    "tags": [
      "宋词三百首"
    ],
    "id": "dd3bcd62-5bfd-4240-bc01-069811720c4a"
  },
  {
    "author": "姜夔",
    "paragraphs": [
      "燕燕轻盈，莺莺娇软。",
      "分明又向华胥见。",
      "夜长争得薄情知，春初早被相思染。",
      "别後书辞，别时针线。",
      "离魂暗逐郎行远。",
      "淮南皓月冷千山，冥冥归去无人管。"
    ],
    "title": "踏莎行",
    "tags": [
      "宋词三百首"
    ],
    "id": "23d4f929-a455-4c00-855d-cb512015b3f8"
  },
  {
    "author": "姜夔",
    "paragraphs": [
      "亭皋正望极。",
      "乱落江莲归未得。",
      "多病却无气力。",
      "况纨扇渐疏，罗衣初萦。",
      "流光过隙。",
      "叹杏梁、双燕如客。",
      "人何在，一帘淡月，仿佛照颜色。",
      "幽寂。",
      "乱蛩吟壁。",
      "动庾信、清愁似织。",
      "沈思年少浪迹。",
      "笛里关山，柳下坊陌。",
      "坠红无信息。",
      "漫暗水，涓涓溜碧。",
      "漂零久，而今何意，醉卧酒垆侧。"
    ],
    "title": "霓裳中序第一",
    "tags": [
      "宋词三百首"
    ],
    "id": "c6b30836-ebb0-439f-a26b-6dd15d636e43"
  },
  {
    "author": "姜夔",
    "paragraphs": [
      "双桨莼波，一蓑松雨，暮愁渐满空阔。",
      "呼我盟鸥，翩翩欲下，背人还过木末。",
      "那回归去，荡云雪、孤舟夜发。",
      "伤心重见，依约眉山，黛痕低压。",
      "采香径里春寒，老子婆娑，自歌谁答。",
      "垂虹西望，飘然引去，此兴平生难遏。",
      "酒醒波远，政凝想、明素袜。",
      "如今安在，唯有阑干，伴人一霎。"
    ],
    "title": "庆宫春・高阳台",
    "tags": [
      "宋词三百首"
    ],
    "id": "ba2aeb81-f866-41ed-9e3b-88661122768c"
  },
  {
    "author": "姜夔",
    "paragraphs": [
      "庾郎先自吟愁赋。",
      "凄凄更闻私语。",
      "露湿铜铺，苔侵石井，都是曾听伊处。",
      "哀音似诉。",
      "正思妇无眠，起寻机杼。",
      "曲曲屏山，夜凉独自甚情绪。",
      "西窗又吹暗雨。",
      "为谁频断续，相和砧杵。",
      "候馆迎秋，离宫吊月，别有伤心无数。",
      "豳诗漫与。",
      "笑篱落呼灯，世间儿女。",
      "写入琴丝，一声声更苦。"
    ],
    "title": "齐天乐",
    "tags": [
      "宋词三百首"
    ],
    "id": "9b4ba669-7686-4686-bc25-dda2ece916a1"
  },
  {
    "author": "姜夔",
    "paragraphs": [
      "古城阴。",
      "有官梅几许，红萼未宜簪。",
      "池面冰胶，墙腰雪老，云意还又沈沈。",
      "翠藤共、闲穿径竹，渐笑语、惊起卧沙禽。",
      "野老林泉，故王台榭，呼唤登临。",
      "南去北来何事，荡湘云楚水，目极伤心。",
      "朱户黏鸡，金盘簇燕，空叹时序侵寻。",
      "记曾共，西楼雅集，想垂杨、还袅万丝金。",
      "待得归鞍到时，只怕春深。"
    ],
    "title": "一萼红",
    "tags": [
      "宋词三百首"
    ],
    "id": "79a2f979-47f8-4667-90da-c7e09b30d15f"
  },
  {
    "author": "姜夔",
    "paragraphs": [
      "闹红一舸，记来时、尝与鸳鸯为侣。",
      "三十六陂人未到，水佩风裳无数。",
      "翠叶吹凉，玉容销酒，更洒菰蒲雨。",
      "嫣然摇动，冷香飞上诗句。",
      "日暮。",
      "青盖亭亭，情人不见，争忍凌波去。",
      "只恐舞衣寒易落，愁入西风南浦。",
      "高柳垂阴，老鱼吹浪，留我花间住。",
      "田田多少，几回沙际归路。"
    ],
    "title": "念奴娇",
    "tags": [
      "宋词三百首"
    ],
    "id": "c7d38fa1-e115-487c-a90d-8901408d5e5b"
  },
  {
    "author": "姜夔",
    "paragraphs": [
      "双桨来时，有人似、旧曲桃根桃叶。",
      "歌扇轻约飞花，蛾眉正奇绝。",
      "春渐远、汀洲自绿，更添了、几声啼。",
      "十里扬州，三生杜牧，前事休说。",
      "又还是、宫烛分烟，奈愁里、匆匆换时节。",
      "都把一襟芳思，与空阶榆荚。",
      "千万缕、藏鸦细柳，为玉尊、起舞回雪。",
      "想见西出阳关，故人初别。"
    ],
    "title": "琵琶仙・自度曲",
    "tags": [
      "宋词三百首"
    ],
    "id": "33560021-4df0-445f-b1d9-26695a5cc240"
  },
  {
    "author": "姜夔",
    "paragraphs": [
      "芳莲坠粉，蔬桐吹绿，庭院暗雨乍歇。",
      "无端抱影销魂处，还见筱墙萤暗，藓阶蛩切。",
      "送客重寻西去路，问水面、琵琶谁拨。",
      "最可惜、一片江山，总付与啼。",
      "长恨相从未款，而今何事，又对西风离别。",
      "渚寒烟淡，棹移人远，缥缈行舟如叶。",
      "想文君望久，倚竹愁生步罗袜。",
      "归来後、翠尊双饮，下了珠帘，玲珑闲看月。"
    ],
    "title": "八归",
    "tags": [
      "宋词三百首"
    ],
    "id": "44edaa6d-3b26-4bea-b93c-6c83eb36e919"
  },
  {
    "author": "姜夔",
    "paragraphs": [
      "淮左名都，竹西佳处，解鞍少驻初程。",
      "过春风十里，尽荠麦青青。",
      "自胡马窥江去後，废池乔木，犹厌言兵。",
      "渐黄昏，清角吹寒，都在空城。",
      "杜郎俊赏，算而今，重到须惊。",
      "纵豆蔻词工，青楼梦好，难赋深情。",
      "二十四桥仍在，波心荡、冷月无声。",
      "念桥边红药，年年知为谁生。"
    ],
    "title": "扬州慢",
    "tags": [
      "宋词三百首"
    ],
    "id": "bea0b356-b36e-4b78-86c3-4f675eb91120"
  },
  {
    "author": "姜夔",
    "paragraphs": [
      "渐吹尽、枝头香絮。",
      "是处人家，绿深门户。",
      "远浦萦回，暮帆零乱向何许。",
      "阅人多矣，谁得似、长亭树。",
      "树若有情时，不会得、青青如此。",
      "日暮。",
      "望高城不见，只见乱山无数。",
      "韦郎去也，怎忘得、玉环分付。",
      "第一是、早早归来，怕红萼、无人为主。",
      "算空有并刀，难翦离愁千缕。"
    ],
    "title": "长亭怨慢",
    "tags": [
      "宋词三百首"
    ],
    "id": "ba6fbbb7-ac2e-4477-9d1a-425216ab61d6"
  },
  {
    "author": "姜夔",
    "paragraphs": [
      "空城晓月。",
      "吹入垂杨陌。",
      "马上单衣寒恻恻。",
      "看尽鹅黄嫩绿，都是江南旧相识。",
      "正岑寂。",
      "明朝又寒食。",
      "强携酒、小桥宅，怕梨花落尽成秋色。",
      "燕燕飞来，问春何在，唯有池塘自碧。"
    ],
    "title": "淡黄柳",
    "tags": [
      "宋词三百首"
    ],
    "id": "b806f2d7-a59e-4cc7-baac-c8d9060ed07d"
  },
  {
    "author": "姜夔",
    "paragraphs": [
      "旧时月色。",
      "算几番照我，梅边吹笛。",
      "唤起玉人，不管清寒与攀摘。",
      "何逊而今渐老，都忘却、春风词笔。",
      "但怪得、竹外疏花，香冷入瑶席。",
      "江国。",
      "正寂寂。",
      "叹寄与路遥，夜雪初积。",
      "翠尊易泣。",
      "红萼无言耿相忆。",
      "长记曾携手处，千树压、西湖寒碧。",
      "又片片、吹尽也，几时见得。"
    ],
    "title": "暗香",
    "tags": [
      "宋词三百首",
      "西湖"
    ],
    "id": "eb71e38f-9189-4876-a941-29c0f819ea3e"
  },
  {
    "author": "姜夔",
    "paragraphs": [
      "苔枝缀玉。",
      "有翠禽小小，枝上同宿。",
      "客里相逢，篱角黄昏，无言自倚修竹。",
      "昭君不惯胡沙远，但暗忆、江南江北。",
      "想佩环、月夜归来，化作此花幽独。",
      "犹记深宫旧事，那人正睡里，飞近蛾绿。",
      "莫似春风，不管盈盈，早与安排金屋。",
      "还教一片随波去，又却怨、玉龙哀曲。",
      "等恁时、重觅幽香，已入小窗横幅。"
    ],
    "title": "疏影",
    "tags": [
      "宋词三百首"
    ],
    "id": "0ddc1a78-6986-4a71-958f-dc3abed13c5f"
  },
  {
    "author": "姜夔",
    "paragraphs": [
      "月冷龙沙，尘轻虎落，今年汉初赐。",
      "新翻胡部曲，听毡幕、元戎歌吹。",
      "层楼高峙。",
      "看栏曲萦红，檐牙飞翠。",
      "人姝丽。",
      "粉香吹下，夜寒风细。",
      "此地。",
      "宜有词仙，拥素云黄鹤，与君游戏。",
      "玉梯凝望久，叹芳草、萋萋千里。",
      "天涯情味。",
      "仗酒清愁，花销英气。",
      "西山外。",
      "晚来还卷，一帘秋霁。"
    ],
    "title": "翠楼吟",
    "tags": [
      "宋词三百首"
    ],
    "id": "74de38e3-7731-4f27-84fe-e5493e5be873"
  },
  {
    "author": "钱惟演",
    "paragraphs": [
      "城上风光莺语乱。",
      "城下烟波春拍岸。",
      "绿杨芳草几时休，泪眼愁肠先已断。",
      "情怀渐变成衰晚。",
      "鸾鉴朱颜惊暗换。",
      "昔年多病厌芳尊，今日芳尊惟恐浅。"
    ],
    "title": "木兰花・玉楼春",
    "tags": [
      "宋词三百首"
    ],
    "id": "aab33f13-fb3a-4b1f-bca3-9aa33e8730cb"
  },
  {
    "author": "范仲淹",
    "paragraphs": [
      "碧云天，黄叶地。",
      "秋色连波，波上寒烟翠。",
      "山映斜阳天接水。",
      "芳草无情，更在斜阳外。",
      "黯乡魂，追旅思。",
      "夜夜除非，好梦留人睡。",
      "明月楼高休独倚。",
      "酒入愁肠，化作相思泪。"
    ],
    "title": "苏幕遮",
    "tags": [
      "宋词三百首"
    ],
    "id": "bf07d43e-37dc-49b6-98cf-d0dd52b8bc34"
  },
  {
    "author": "范仲淹",
    "paragraphs": [
      "纷纷堕叶飘香砌。",
      "夜寂静、寒声碎。",
      "真珠帘卷玉楼空，天淡银河垂地。",
      "年年今夜，月华如练，长是人千里。",
      "愁肠已断无由醉。",
      "酒未到、先成泪。",
      "残灯明灭枕头欹。",
      "谙尽孤眠滋味。",
      "都来此事，眉间心上，无计相回避。"
    ],
    "title": "御街行",
    "tags": [
      "宋词三百首"
    ],
    "id": "9df5cbe2-0c02-4cdb-bba8-862b56e5bbdf"
  },
  {
    "author": "柳永",
    "paragraphs": [
      "陇首云飞，江边日晚，烟波满目凭阑久。",
      "立望关河萧索，千里清秋。",
      "忍凝眸。",
      "杳杳神京，盈盈仙子，别来锦字终难偶。",
      "断雁无凭，冉冉飞下汀洲。",
      "思悠悠。",
      "暗想当初，有多少、幽欢佳会，岂知聚散难期，翻成雨恨云愁。",
      "阻追游。",
      "每登山临水，惹起平生心事，一场消黯，永日无言，却下层楼。"
    ],
    "title": "曲玉管",
    "tags": [
      "宋词三百首"
    ],
    "id": "47f795ba-2143-4e06-bf2b-5f9db29f6641"
  },
  {
    "author": "柳永",
    "paragraphs": [
      "寒蝉凄切。",
      "对长亭晚，骤雨初歇。",
      "都门帐饮无绪，留恋处、兰舟催发。",
      "执手相看泪眼，竟无语凝噎。",
      "念去去、千里烟波，暮霭沈沈楚天阔。",
      "多情自古伤离别。",
      "更那堪、冷落清秋节。",
      "今宵酒醒何处，杨柳岸、晓风残月。",
      "此去经年，应是良辰、好景虚设。",
      "便纵有、千种风情，更与何人说。"
    ],
    "title": "雨霖铃",
    "tags": [
      "宋词三百首"
    ],
    "id": "37c9c7dd-c2ae-4f63-a996-8ad9e2b177e5"
  },
  {
    "author": "柳永",
    "paragraphs": [
      "月华收，云淡霜天曙。",
      "西征客、此时情苦。",
      "翠娥执手送临歧，轧轧开朱户。",
      "千娇面、盈盈伫立，无言有泪，断肠争忍回顾。",
      "一叶兰舟，便恁急桨凌波去。",
      "贪行色、岂知离绪。",
      "万般方寸，但饮恨，脉脉同谁语。",
      "更回首、重城不见，寒江天外，隐隐两三烟树。"
    ],
    "title": "采莲令",
    "tags": [
      "宋词三百首"
    ],
    "id": "f4cdb610-1a2d-4229-8bbd-defa9725b51c"
  },
  {
    "author": "柳永",
    "paragraphs": [
      "伫倚危楼风细细。",
      "望极春愁，黯黯生天际。",
      "草色烟光残照里。",
      "无言谁会凭阑意。",
      "拟把疏狂图一醉。",
      "对酒当歌，强乐还无味。",
      "衣带渐宽终不悔。",
      "为伊消得人憔悴。"
    ],
    "title": "凤栖梧・蝶恋花",
    "tags": [
      "宋词三百首"
    ],
    "id": "c1ce7fa1-cea5-40a9-935f-8fb50c259102"
  },
  {
    "author": "柳永",
    "paragraphs": [
      "梦觉、透窗风一线，寒灯吹息。",
      "那堪酒醒，又闻空阶，夜雨频滴。",
      "嗟因循、久作天涯客。",
      "负佳人、几许盟言，便忍把、从前欢会，陡顿翻成忧戚。",
      "愁极。",
      "再三追思，洞房深处，几度饮散歌阑，香暖鸳鸯被，岂暂时疏散，费伊心力。",
      "云尤雨，有万般千种，相怜相惜。",
      "恰到如今，天长漏永，无端自家疏隔。",
      "知何时、却拥秦云态，愿低帏昵枕，轻轻细说与，江乡夜夜，数寒更思忆。"
    ],
    "title": "浪淘沙",
    "tags": [
      "宋词三百首"
    ],
    "id": "2febabaa-eb4a-4c09-bfb9-387480575094"
  },
  {
    "author": "柳永",
    "paragraphs": [
      "自春来、惨绿愁红，芳心是事可可。",
      "日上花梢，莺穿柳带，犹压香衾卧。",
      "暖酥消，腻云。",
      "终日厌厌倦梳裹。",
      "无那。",
      "恨薄情一去，音书无个。",
      "早知恁麽。",
      "悔当初、不把雕鞍锁。",
      "向鸡窗、只与蛮笺象管，拘束教吟课。",
      "镇相随，莫抛躲。",
      "针线闲拈伴伊坐。",
      "和我。",
      "免使年少，光阴虚过。"
    ],
    "title": "定风波",
    "tags": [
      "宋词三百首"
    ],
    "id": "b2d897ce-9714-4c64-917b-6a32007fcc47"
  },
  {
    "author": "柳永",
    "paragraphs": [
      "长安古道马迟迟。",
      "高柳乱蝉栖。",
      "夕阳岛外，秋风原上，目断四天垂。",
      "归云一去无踪迹，何处是前期。",
      "狎兴生疏，酒徒萧索，不似去年时。"
    ],
    "title": "少年游",
    "tags": [
      "宋词三百首"
    ],
    "id": "07c2b441-e13c-4ce3-a396-273f66ad6ed7"
  },
  {
    "author": "柳永",
    "paragraphs": [
      "晚秋天。",
      "一霎微雨洒庭轩。",
      "槛菊萧疏，井梧零乱惹残烟。",
      "凄然。",
      "望江关。",
      "飞云黯淡夕阳间。",
      "当时宋玉悲感，向此临水与登山。",
      "远道迢递，行人凄楚，倦听陇水潺。",
      "正蝉吟败叶，蛩响衰草，相应喧喧。",
      "孤馆度日如年。",
      "风露渐变，悄悄至更阑。",
      "长天净，绛河清浅，皓月婵娟。",
      "思绵绵。",
      "夜永对景，那堪屈指，暗想从前。",
      "未名未禄，绮陌红楼，往往经岁迁延。",
      "帝里风光好，当年少日，暮宴朝欢。",
      "况有狂朋怪侣，遇当歌、对酒竞留连。",
      "别来迅景如梭，旧游似梦，烟水程何限。",
      "念利名、憔悴长萦绊。",
      "追往事、空惨愁颜。",
      "漏箭移、稍觉轻寒。",
      "渐呜咽、画角数声残。",
      "对闲窗畔，停灯向晓，抱影无眠。"
    ],
    "title": "戚氏",
    "tags": [
      "宋词三百首"
    ],
    "id": "828ccc1d-e841-4e8c-b58a-05867511875b"
  },
  {
    "author": "柳永",
    "paragraphs": [
      "冻云黯淡天气，扁舟一叶，乘兴离江渚。",
      "渡万壑千岩，越溪深处。",
      "怒涛渐息，樵风乍起，更闻商旅相呼。",
      "片帆高举。",
      "泛画鹢、翩翩过南浦。",
      "望中酒旆闪闪，一簇烟村，数行霜树。",
      "残日下，渔人鸣榔归去。",
      "败荷零落，衰杨掩映，岸边两两三三，浣沙游女。",
      "避行客、含羞笑相语。",
      "到此因念，绣阁轻抛，浪萍难驻。",
      "叹後约丁宁竟何据。",
      "惨离怀，空恨岁晚归期阻。",
      "凝泪眼、杳杳神京路。",
      "断鸿声远长天暮。"
    ],
    "title": "夜半乐",
    "tags": [
      "宋词三百首"
    ],
    "id": "c94f3e34-587e-44c9-a052-7e153be9fe37"
  },
  {
    "author": "柳永",
    "paragraphs": [
      "望处雨收云断，凭阑悄悄，目送秋光。",
      "晚景萧疏，堪动宋玉悲凉。",
      "水风轻、苹花渐老，月露冷、梧叶飘黄。",
      "遣情伤。",
      "故人何在，烟水茫茫。",
      "难忘。",
      "文期酒会，几孤风月，屡变星霜。",
      "海阔山遥，未知何处是潇湘。",
      "念双燕、难凭远信，指暮天、空识归航。",
      "黯相望。",
      "断鸿声里，立尽斜阳。"
    ],
    "title": "玉蝴蝶",
    "tags": [
      "宋词三百首"
    ],
    "id": "6b29c308-4fbf-4507-b8b2-b5c4fe9931a9"
  },
  {
    "author": "柳永",
    "paragraphs": [
      "对潇潇、暮雨洒江天，一番洗清秋。",
      "渐霜风凄惨，关河冷落，残照当楼。",
      "是处红衰翠减，苒苒物华休。",
      "惟有长江水，无语东流。",
      "不忍登高临远，望故乡渺邈，归思难收。",
      "叹年来踪迹，何事苦淹留。",
      "想佳人、妆楼望，误几回、天际识归舟。",
      "争知我、倚阑干处，正恁凝愁。"
    ],
    "title": "八声甘州",
    "tags": [
      "宋词三百首",
      "长江"
    ],
    "id": "1c6e2c30-94c0-482e-872b-ec38953667ae"
  },
  {
    "author": "柳永",
    "paragraphs": [
      "登孤垒荒凉，危亭旷望，静临烟渚。",
      "对雌霓挂雨，雄风拂槛，微收烦暑。",
      "渐觉一叶惊秋，残蝉噪晚，素商时序。",
      "览景想前欢，指神京，非雾非烟深处。",
      "向此成追感，新愁易积，故人难聚。",
      "凭高尽日凝伫。",
      "赢得消魂无语。",
      "极目霁霭霏微，暝鸦零乱，萧索江城暮。",
      "南楼画角，又送残阳去。"
    ],
    "title": "竹马子・竹马儿",
    "tags": [
      "宋词三百首"
    ],
    "id": "540aea6b-4029-463d-866a-4ed1757ca206"
  },
  {
    "author": "柳永",
    "paragraphs": [
      "一叶扁舟轻帆卷。",
      "暂泊楚江南岸。",
      "孤城暮角，引胡茄怨。",
      "水茫茫，平沙雁、旋惊散。",
      "烟敛寒林簇，画屏展。",
      "天际遥山小，黛眉浅。",
      "旧赏轻抛，到此成游宦。",
      "觉客程劳，年光晚。",
      "异乡风物，忍萧索、当愁眼。",
      "帝城赊，秦楼阻，旅魂乱。",
      "芳草连空阔，残照满。",
      "佳人无消息，断云远。"
    ],
    "title": "迷神引",
    "tags": [
      "宋词三百首"
    ],
    "id": "aceb68a3-c453-4ac5-9958-bce27ba768a0"
  },
  {
    "author": "张先",
    "paragraphs": [
      "双蝶绣罗裙。",
      "东池宴。",
      "初相见。",
      "朱粉不深匀。",
      "闲花淡淡春。",
      "细看诸处好。",
      "人人道。",
      "柳腰身。",
      "昨日乱山昏。",
      "来时衣上云。"
    ],
    "title": "醉垂鞭",
    "tags": [
      "宋词三百首"
    ],
    "id": "0064edfd-7200-43d1-bc02-7d435c9f9db9"
  },
  {
    "author": "张先",
    "paragraphs": [
      "伤高怀远几时穷。",
      "无物似情浓。",
      "离愁正引千丝乱，更东陌、飞絮。",
      "嘶骑渐遥，征尘不断，何处认郎踪。",
      "双鸳池沼水溶溶。",
      "南北小桡通。",
      "梯横画阁黄昏後，又还是、斜月帘栊。",
      "沈恨细思，不如桃杏，犹解嫁东风。"
    ],
    "title": "一丛花令・一丛花",
    "tags": [
      "宋词三百首"
    ],
    "id": "2a5eb70f-e9d0-4bdc-87ee-8cd4cd7c3e0c"
  },
  {
    "author": "张先",
    "paragraphs": [
      "水调数声持酒听。",
      "午醉醒来愁未醒。",
      "送春春去几时回，临晚镜。",
      "伤流景。",
      "往事後期空记省。",
      "沙上并禽池上暝。",
      "云破月来花弄影。",
      "重重帘幕密遮灯，风不定。",
      "人初静。",
      "明日落红应满径。"
    ],
    "title": "天仙子",
    "tags": [
      "宋词三百首"
    ],
    "id": "3d2e1819-bdf6-45f2-8d18-21f27c418e2e"
  },
  {
    "author": "张先",
    "paragraphs": [
      "数声鶗鴂。",
      "又报芳菲歇。",
      "惜春更把残红折。",
      "雨轻风色暴，梅子青时节。",
      "永丰柳，无人尽日飞花雪。",
      "莫把幺弦拨。",
      "怨极弦能说。",
      "天不老，情难绝。",
      "心似双丝网，中有千千结。",
      "夜过也，东窗未白凝残月。"
    ],
    "title": "千秋岁",
    "tags": [
      "宋词三百首"
    ],
    "id": "4ab0dc65-4a25-4192-a535-3f7fe0d8965e"
  },
  {
    "author": "张先",
    "paragraphs": [
      "乍暖还轻冷。",
      "风雨晚来方定。",
      "庭轩寂寞近清明，残花中酒，又是去年病。",
      "楼头画角风吹醒。",
      "入夜重门静。",
      "那堪更被明月，隔墙送过秋千影。"
    ],
    "title": "青门引・青门饮",
    "tags": [
      "宋词三百首"
    ],
    "id": "f92712e4-c387-44a0-b701-ac9c4bcc5d83"
  },
  {
    "author": "晏殊",
    "paragraphs": [
      "一曲新词酒一杯。",
      "去年天气旧亭台。",
      "夕阳西下几时回。",
      "无可奈何花落去，似曾相识燕归来。",
      "小园香径独徘徊。"
    ],
    "title": "浣溪沙",
    "tags": [
      "宋词三百首"
    ],
    "id": "f77b444b-80aa-4f3c-977a-d02bfe34e828"
  },
  {
    "author": "晏殊",
    "paragraphs": [
      "一向年光有限身。",
      "等闲离别易消魂。",
      "酒筵歌席莫辞频。",
      "满目山河空念远，落花风雨更伤春。",
      "不如怜取眼前人。"
    ],
    "title": "浣溪沙",
    "tags": [
      "宋词三百首"
    ],
    "id": "90957a36-8007-4d3b-8b35-3da218e369b3"
  },
  {
    "author": "晏殊",
    "paragraphs": [
      "金风细细。",
      "叶叶梧桐坠。",
      "绿酒初尝人易醉。",
      "一枕小窗浓睡。",
      "紫微朱槿花残。",
      "斜阳却照阑干。",
      "双燕欲归时节，银屏昨夜微寒。"
    ],
    "title": "清平乐",
    "tags": [
      "宋词三百首"
    ],
    "id": "960ad55d-e64a-4309-9ff7-c04e74574863"
  },
  {
    "author": "晏殊",
    "paragraphs": [
      "红笺小字。",
      "说尽平生意。",
      "鸿雁在云鱼在水。",
      "惆怅此情难寄。",
      "斜阳独倚西楼。",
      "遥山恰对帘钩。",
      "人面不知何处，绿波依旧东流。"
    ],
    "title": "清平乐",
    "tags": [
      "宋词三百首"
    ],
    "id": "24562b2a-71d6-43d2-95de-ced286fc3f4a"
  },
  {
    "author": "晏殊",
    "paragraphs": [
      "燕鸿过後莺归去。",
      "细算浮生千万绪。",
      "长於春梦几多时，散似秋云无觅处。",
      "闻琴解佩神仙侣。",
      "挽断罗衣留不住。",
      "劝君莫作独醒人，烂醉花间应有数。"
    ],
    "title": "木兰花・玉楼春",
    "tags": [
      "宋词三百首"
    ],
    "id": "96e07129-6598-4422-bfc0-dafcf91c7c67"
  },
  {
    "author": "晏殊",
    "paragraphs": [
      "池塘水绿风微暖。",
      "记得玉真初见面。",
      "重头歌韵响铮琮，入破舞腰红乱旋。",
      "玉钩阑下香阶畔。",
      "醉後不知斜日晚。",
      "当时共我赏花人，点检如今无一半。"
    ],
    "title": "木兰花・玉楼春",
    "tags": [
      "宋词三百首"
    ],
    "id": "74aa8f73-933d-446e-ac8a-ee1596a607b4"
  },
  {
    "author": "晏殊",
    "paragraphs": [
      "祖席离歌，长亭别宴。",
      "香尘已隔犹回面。",
      "居人匹马映林嘶，行人去棹依波转。",
      "画阁魂消，高楼目断。",
      "斜阳只送平波远。",
      "无穷无尽是离愁，天涯地角寻思遍。"
    ],
    "title": "踏莎行",
    "tags": [
      "宋词三百首"
    ],
    "id": "b0f4eb4b-6a05-4076-86d2-6f59a85f8e53"
  },
  {
    "author": "晏殊",
    "paragraphs": [
      "小径红稀，芳郊绿遍。",
      "高台树色阴阴见。",
      "春风不解禁杨花，乱扑行人面。",
      "翠叶藏莺，朱帘隔燕。",
      "炉香静逐游丝转。",
      "一场愁梦酒醒时，斜阳却照深深院。"
    ],
    "title": "踏莎行",
    "tags": [
      "宋词三百首"
    ],
    "id": "4df25410-1bfe-4735-aae9-5430e871ec9c"
  },
  {
    "author": "晏殊",
    "paragraphs": [
      "绿杨芳草长亭路。",
      "年少抛人容易去。",
      "楼头残梦五更钟，花底离情三月雨。",
      "无情不似多情苦。",
      "一寸还成千万缕。",
      "天涯地角有穷时，只有相思无尽处。"
    ],
    "title": "玉楼春",
    "tags": [
      "宋词三百首"
    ],
    "id": "6fb0f3bf-e4c1-440a-ad8d-957b88cac08c"
  },
  {
    "author": "宋祁",
    "paragraphs": [
      "东城渐觉风光好。",
      "皱波纹迎客棹。",
      "绿杨烟外晓寒轻，红杏枝头春意闹。",
      "浮生长恨欢娱少。",
      "肯爱千金轻一笑。",
      "为君持酒劝斜阳，且向花间留晚照。"
    ],
    "title": "玉楼春",
    "tags": [
      "宋词三百首"
    ],
    "id": "fb5b7c2d-3d21-4124-99a0-dd5d079dfbb0"
  },
  {
    "author": "欧阳修",
    "paragraphs": [
      "群芳过後西湖好，狼籍残红。",
      "飞絮蒙蒙。",
      "垂柳阑干尽日风。",
      "笙歌散尽游人去，始觉春空。",
      "垂下帘栊。",
      "双燕归来细雨中。"
    ],
    "title": "采桑子",
    "tags": [
      "宋词三百首",
      "西湖"
    ],
    "id": "e3e3a200-c231-4dac-8ab4-249e46bd8dc6"
  },
  {
    "author": "欧阳修",
    "paragraphs": [
      "清晨帘幕卷轻霜。",
      "呵手试梅妆。",
      "都缘自有离恨，故画作远山长。",
      "思往事，惜流芳。",
      "易成伤。",
      "拟歌先敛，欲笑还颦，最断人肠。"
    ],
    "title": "诉衷情",
    "tags": [
      "宋词三百首"
    ],
    "id": "465b88cf-c452-42fd-bafa-e7ad55a351a6"
  },
  {
    "author": "欧阳修",
    "paragraphs": [
      "候馆梅残，溪桥柳细。",
      "草熏风暖摇征辔。",
      "离愁渐远渐无穷，迢迢不断如春水。",
      "寸寸柔肠，盈盈粉泪。",
      "楼高莫近危阑倚。",
      "平芜尽处是春山，行人更在春山外。"
    ],
    "title": "踏莎行",
    "tags": [
      "宋词三百首"
    ],
    "id": "86c05f4b-90c4-4e0f-8c93-f3cbf4734071"
  },
  {
    "author": "欧阳修",
    "paragraphs": [
      "独倚危楼风细细。",
      "望极离愁，黯黯生天际。",
      "草色山光残照里。",
      "无人会得凭阑意。",
      "也拟疏狂图一醉。",
      "对酒当歌，强饮还无味。",
      "衣带渐宽都不悔。",
      "况伊销得人憔悴。"
    ],
    "title": "蝶恋花",
    "tags": [
      "宋词三百首"
    ],
    "id": "92f134de-b6c6-42ac-b676-a86ef75d658f"
  },
  {
    "author": "欧阳修",
    "paragraphs": [
      "池塘水绿春微暖。",
      "记得玉真初见面。",
      "从头歌韵响铮鏦，入破舞腰红乱旋。",
      "玉钩帘下香阶畔。",
      "醉後不知红日晚。",
      "当时共我赏花人，点检如今无一半。"
    ],
    "title": "玉楼春",
    "tags": [
      "宋词三百首"
    ],
    "id": "2d5b38ff-d411-409d-a0c1-dd75a12442a3"
  },
  {
    "author": "欧阳修",
    "paragraphs": [
      "燕鸿过後春归去。",
      "细算浮生千万绪。",
      "来如春梦几多时，去似朝云无觅处。",
      "闻琴解神仙侣。",
      "挽断罗衣留不住。",
      "劝君莫作独醒人，烂醉花间应有数。"
    ],
    "title": "玉楼春",
    "tags": [
      "宋词三百首"
    ],
    "id": "b507361c-1aa8-41d7-891c-ca40a819f006"
  },
  {
    "author": "欧阳修",
    "paragraphs": [
      "别後不知君远近。",
      "触目凄凉多少闷。",
      "渐行渐远渐无书，水阔鱼沈何处问。",
      "夜深风竹敲秋韵。",
      "万叶千声皆是恨。",
      "故欹单枕梦中寻，梦又不成灯又尽。"
    ],
    "title": "玉楼春",
    "tags": [
      "宋词三百首"
    ],
    "id": "0541eb65-1496-4f62-8ca8-9d3b49b38976"
  },
  {
    "author": "欧阳修",
    "paragraphs": [
      "把酒祝东风。",
      "且共从容。",
      "垂杨紫陌洛城东。",
      "总是当时携手处，游遍芳丛。",
      "聚散苦匆匆。",
      "此恨无穷。",
      "今年花胜去年红。",
      "可惜明年花更好，知与谁同。"
    ],
    "title": "浪淘沙",
    "tags": [
      "宋词三百首"
    ],
    "id": "b2f8e1af-deb4-4b7d-b2df-3ae03d2f88ed"
  },
  {
    "author": "俞国宝",
    "paragraphs": [
      "一春长费买花钱。",
      "日日醉花边。",
      "玉骢惯识西湖路，骄嘶过、沽酒垆前。",
      "红杏香中箫鼓，绿杨影里秋千。",
      "暖风十里丽人天。",
      "花压髻云偏。",
      "画船载取春归去，馀情寄、湖水湖烟。",
      "明日重扶残醉，来寻陌上花钿。"
    ],
    "title": "风入松",
    "tags": [
      "宋词三百首",
      "西湖"
    ],
    "id": "9a8bf101-2dd4-4661-b70a-3ef41bcea4da"
  },
  {
    "author": "史达祖",
    "paragraphs": [
      "做冷欺花，将烟困柳，千里偷催春暮。",
      "尽日冥迷，愁里欲飞还住。",
      "惊粉重、蝶宿西园，喜泥润、燕归南浦。",
      "最妨它、佳约风流，钿车不到杜陵路。",
      "沈沈江上望极，还被春潮晚急，难寻官渡。",
      "隐约遥峰，和泪谢娘眉妩。",
      "临断岸、新绿生时，是落红、带愁流处。",
      "记当日、门掩梨花，翦灯深夜语。"
    ],
    "title": "绮罗香",
    "tags": [
      "宋词三百首"
    ],
    "id": "6f48148c-b65a-4027-80b0-dd2ebeeb97ee"
  },
  {
    "author": "史达祖",
    "paragraphs": [
      "过春社了，度帘幕中间，去年尘冷。",
      "差池欲住，试入旧巢相并。",
      "还相雕梁藻井。",
      "又软语、商量不定。",
      "飘然快拂花梢，翠尾分开红影。",
      "芳径。",
      "芹泥雨润。",
      "爱贴地争飞，竞夸轻俊。",
      "红楼归晚，看足柳昏花暝。",
      "应自栖香正稳。",
      "便忘了、天涯芳信。",
      "愁损翠黛双蛾，日日画阑独凭。"
    ],
    "title": "双双燕",
    "tags": [
      "宋词三百首"
    ],
    "id": "ff5a3a1c-e01c-4989-aa70-c99f3fd4ea40"
  },
  {
    "author": "史达祖",
    "paragraphs": [
      "巧沁兰心，偷黏草甲，东风欲障新暖。",
      "谩凝碧瓦难留，信知暮寒轻浅。",
      "行天入镜，做弄出、轻松纤软。",
      "料故园、不卷重帘，误了乍来双燕。",
      "青未了、柳回白眼。",
      "红欲断、杏开素面。",
      "旧游忆著山阴，厚盟遂妨上苑。",
      "寒炉重暖，便放慢春衫针线。",
      "恐凤靴、挑菜归来，万一灞桥相见。"
    ],
    "title": "东风第一枝",
    "tags": [
      "宋词三百首"
    ],
    "id": "3ab54fa3-15b0-49e3-a057-4cdd8c7bbc3a"
  },
  {
    "author": "史达祖",
    "paragraphs": [
      "月波疑滴。",
      "望玉壶天近，了无尘隔。",
      "翠眼圈花，冰丝织练，黄道宝光相直。",
      "自怜诗酒瘦，难应接、许多春色。",
      "最无赖，是随香趁烛，曾伴狂客。",
      "踪迹。",
      "谩记忆。",
      "老了杜郎，忍听东风笛。",
      "柳院灯疏，梅厅雪在，谁与细倾春碧。",
      "旧情拘未定，犹自学、当年游历。",
      "怕万一，误玉人、夜寒帘隙。"
    ],
    "title": "喜迁莺",
    "tags": [
      "宋词三百首"
    ],
    "id": "87e76128-6b3f-4aff-b22a-af20b516a848"
  },
  {
    "author": "史达祖",
    "paragraphs": [
      "烟光摇缥瓦。",
      "望晴檐多风，柳花如洒。",
      "锦瑟横床，想泪痕尘影，凤弦常下。",
      "倦出犀帷，频梦见、王孙骄马。",
      "讳道相思，偷理绡裙，自惊腰衩。",
      "惆怅南楼遥夜。",
      "记翠箔张灯，枕肩歌罢。",
      "又入铜驼，遍旧家门巷，首询声价。",
      "可惜东风，将恨与、闲花俱谢。",
      "记取崔徽模样，归来暗写。"
    ],
    "title": "三姝媚",
    "tags": [
      "宋词三百首"
    ],
    "id": "c810d465-7fba-4b32-aeb1-b80f3f3f7876"
  },
  {
    "author": "史达祖",
    "paragraphs": [
      "柳锁莺魂，花翻蝶梦，自知愁染潘郎。",
      "轻衫未揽，犹将泪点偷藏。",
      "念前事，怯流光。",
      "早春窥、酥雨池塘。",
      "向销凝里，梅开半面，情满徐妆。",
      "风丝一寸柔肠。",
      "曾在歌边惹恨，烛底萦香。",
      "芳机瑞锦，如何未织鸳鸯。",
      "人扶醉，月依墙。",
      "是当初、谁敢疏狂。",
      "把闲言语，花房夜久，各自思量。"
    ],
    "title": "夜合花",
    "tags": [
      "宋词三百首"
    ],
    "id": "2135188a-b59b-4fb9-912f-2251d3d19519"
  },
  {
    "author": "史达祖",
    "paragraphs": [
      "秋江带雨，寒沙萦水，人瞰画阁愁独。",
      "烟蓑散响惊诗思，还被乱鸥飞去，秀句难续。",
      "冷眼尽归图画上，认隔岸、微茫云屋。",
      "想半属、渔市樵村，欲暮竞然竹。",
      "须信风流未老，凭持酒、慰此凄凉心目。",
      "一鞭南陌，几篙官渡，赖有歌眉舒绿。",
      "只匆匆眺远，早觉闲愁挂乔木。",
      "应难奈，故人天际，望彻淮山，相思无雁足。"
    ],
    "title": "八归",
    "tags": [
      "宋词三百首"
    ],
    "id": "c34cb1c0-72c6-4311-a555-d9ffec245c9a"
  },
  {
    "author": "史达祖",
    "paragraphs": [
      "晚雨未摧宫树，可怜闲叶，犹抱凉蝉。",
      "短景归秋，吟思又接愁边。",
      "漏初长、梦魂难禁，人渐老、风月俱寒。",
      "想幽欢。",
      "土花庭，虫网阑干。",
      "无端。",
      "啼蛄搅夜，恨随团扇，苦近秋莲。",
      "一笛当楼，谢娘悬泪立风前。",
      "故园晚、强留诗酒，新雁远、不致寒暄。",
      "隔苍烟。",
      "楚香罗袖，谁伴婵娟。"
    ],
    "title": "玉胡蝶・玉蝴蝶",
    "tags": [
      "宋词三百首"
    ],
    "id": "8dd8ab35-9ef1-4753-b709-acb535ffc6b7"
  },
  {
    "author": "史达祖",
    "paragraphs": [
      "江水苍苍，望倦柳愁荷，共感秋色。",
      "废阁先凉，古帘空暮，雁程最嫌风力。",
      "故园信息。",
      "爱渠入眼南山碧。",
      "念上国。",
      "谁是、脍鲈江汉未归客。",
      "还又岁晚，瘦骨临风，夜闻秋声，吹动岑寂。",
      "露蛩悲、清灯冷屋，翻书愁上鬓毛白。",
      "年少俊游浑断得。",
      "但可怜处，无奈苒苒魂惊，采香南浦，翦梅烟驿。"
    ],
    "title": "秋霁",
    "tags": [
      "宋词三百首"
    ],
    "id": "ab250f4e-2ae4-496e-95b9-c1ec354e7410"
  },
  {
    "author": "卢祖皋",
    "paragraphs": [
      "春讯飞琼管。",
      "风日薄、度墙啼鸟声乱。",
      "江城次第，笙歌翠合，绮罗香暖。",
      "溶溶涧渌冰泮。",
      "醉梦里、年华暗换。",
      "料黛眉重锁隋堤，芳心还动梁苑。",
      "新来雁阔云音，鸾分槛影，无计重见。",
      "啼春细雨，笼愁澹月，恁时庭院。",
      "离肠未语先断。",
      "算犹有、凭高望眼。",
      "更那堪、芳草连天，飞梅弄晚。"
    ],
    "title": "宴清都",
    "tags": [
      "宋词三百首"
    ],
    "id": "eedbe5cc-945c-4e2b-947f-a10433f15f51"
  },
  {
    "author": "卢祖皋",
    "paragraphs": [
      "画楼帘幕卷新晴。",
      "掩银屏。",
      "晓寒轻。",
      "坠粉飘香，日日唤愁生。",
      "暗数十年湖上路，能几度，著娉婷。",
      "年华空自感飘零。",
      "拥春酲。",
      "对谁醒。",
      "天阔云闲，无处觅箫声。",
      "载酒买花年少事，浑不似，旧心情。"
    ],
    "title": "江城子",
    "tags": [
      "宋词三百首"
    ],
    "id": "ef23c274-23a4-441f-bb6e-76f0410b181c"
  },
  {
    "author": "章良能",
    "paragraphs": [
      "柳暗花明春事深。",
      "小阑红芍药，已抽簪。",
      "雨馀风软碎鸣禽。",
      "迟迟日，犹带一分阴。",
      "往事莫沈吟。",
      "身闲时序好，且登临。",
      "旧游无处不堪寻。",
      "无寻处，惟有少年心。"
    ],
    "title": "小重山",
    "tags": [
      "宋词三百首"
    ],
    "id": "622735bd-6a9f-4d28-9430-74dcf3f0833d"
  },
  {
    "author": "张",
    "paragraphs": [
      "月洗高梧，露幽草，宝钗楼外秋深。",
      "土花沿翠，萤火坠墙阴。",
      "静听寒声断续，微韵转、凄咽悲沈。",
      "争求侣，殷勤劝织，促破晓机心。",
      "儿时，曾记得，呼灯灌穴，敛步随音。",
      "任满身花影，犹自追寻。",
      "携向花堂戏斗，亭台小、笼巧妆金。",
      "今休说，从渠床下，凉夜伴孤吟。"
    ],
    "title": "满庭芳",
    "tags": [
      "宋词三百首"
    ],
    "id": "0e7ae1ea-c63b-4a23-b826-eccbd3e8a5c7"
  },
  {
    "author": "吴文英",
    "paragraphs": [
      "小娉婷，清铅素靥，蜂黄暗偷晕。",
      "翠翘敧鬓。",
      "昨夜冷中庭，月下相认。",
      "睡浓更苦凄风紧。",
      "惊回心未稳。",
      "送晓色、一壶葱茜，才知花梦准。",
      "湘娥化作此幽芳，凌波路，古岸云沙遗恨。",
      "临砌影，寒香乱、冻梅藏韵。",
      "熏炉畔、旋移傍枕，还又见、玉人垂绀鬒。",
      "料唤赏、清华池馆，台杯须满引。"
    ],
    "title": "花犯",
    "tags": [
      "宋词三百首"
    ],
    "id": "4e0015e5-2ce6-4443-afe5-aaf9f62b16b1"
  },
  {
    "author": "吴文英",
    "paragraphs": [
      "门隔花深梦旧游。",
      "夕阳无语燕归愁。",
      "玉纤香动小帘钩。",
      "落絮无声春堕泪，行云有影月含羞。",
      "东风临夜冷於秋。"
    ],
    "title": "浣溪沙",
    "tags": [
      "宋词三百首"
    ],
    "id": "575df665-e86c-437a-be71-22212ed7c3ae"
  },
  {
    "author": "吴文英",
    "paragraphs": [
      "波面铜花冷不收。",
      "玉人垂钓理纤钩。",
      "月明池阁夜来秋。",
      "江燕话归成晓别，水花红减似春休。",
      "西风梧井叶先愁。"
    ],
    "title": "浣溪沙",
    "tags": [
      "宋词三百首"
    ],
    "id": "64792c3a-fc8d-44b8-81b9-f5c58acaf3ac"
  },
  {
    "author": "吴文英",
    "paragraphs": [
      "卷尽愁云，素娥临夜新梳洗。",
      "暗尘不起。",
      "酥润凌波地。",
      "辇路重来，仿佛灯前事。",
      "情如水。",
      "小楼熏被。",
      "春梦笙歌里。"
    ],
    "title": "点绛唇",
    "tags": [
      "宋词三百首"
    ],
    "id": "8f48f442-9bc3-4338-9517-67354227e552"
  },
  {
    "author": "吴文英",
    "paragraphs": [
      "采幽香，巡古苑，竹冷翠微路。",
      "斗草溪根，沙印小莲步。",
      "自怜两鬓清霜，一年寒食，又身在、云山深处。",
      "昼闲度。",
      "因甚天也悭春，轻阴便成雨。",
      "绿暗长亭，归梦趁风絮。",
      "有情花影阑干，莺声门径，解留我、霎时凝伫。"
    ],
    "title": "祝英台近",
    "tags": [
      "宋词三百首"
    ],
    "id": "d40321af-ec84-44a9-adf1-a1fd777816fb"
  },
  {
    "author": "吴文英",
    "paragraphs": [
      "翦红情，裁绿意，花信上钗股。",
      "残日东风，不放岁华去。",
      "有人添烛西窗，不眠侵晓，笑声转、新年莺语。",
      "旧尊俎。",
      "玉纤曾擘黄柑，柔香系幽素。",
      "归梦湖边，还迷镜中路。",
      "可怜千点吴霜，寒销不尽，又相对、落梅如雨。"
    ],
    "title": "祝英台近",
    "tags": [
      "宋词三百首"
    ],
    "id": "a674ea57-5ac8-40b2-b028-c44510d1bc01"
  },
  {
    "author": "吴文英",
    "paragraphs": [
      "盘丝系腕，巧篆垂簪，玉隐绀纱睡觉。",
      "银瓶露井，彩云窗，往事少年依约。",
      "为当时、曾写榴裙，伤心红绡褪萼。",
      "黍梦光阴渐老，汀洲烟箬。",
      "莫唱江南古调，怨抑难招，楚江沈魄。",
      "薰风燕乳，暗雨梅黄，午镜澡兰帘幕。",
      "念秦楼、也拟人归，应翦菖浦自酌。",
      "但怅望、一屡新蟾，随人天角。"
    ],
    "title": "澡兰香",
    "tags": [
      "宋词三百首"
    ],
    "id": "944ca536-f561-45ff-921e-69c69e6b641a"
  },
  {
    "author": "赵佶",
    "paragraphs": [
      "裁翦冰绡，打叠数重，冷淡燕脂匀注。",
      "新样靓妆，艳溢香融，羞杀蕊珠宫女。",
      "易得凋零，更多少、无情风雨。",
      "愁苦。",
      "闲院落凄凉，几番春暮。",
      "凭寄离恨重重，这双燕，何曾会人言语。",
      "天遥地远，万水千山，知他故宫何处。",
      "怎不思量，除梦里、有时会去。",
      "无据。",
      "和梦也、有时不做。"
    ],
    "title": "燕山亭",
    "tags": [
      "宋词三百首"
    ],
    "id": "0a47c748-073b-419f-b9c5-7cbe2b59bda6"
  },
  {
    "author": "廖世美",
    "paragraphs": [
      "霭霭春空，画楼森耸凌云渚。",
      "紫薇登览最关情，绝妙夸能赋。",
      "惆怅相思迟暮。",
      "记当日、朱阑共语。",
      "塞鸿难问，岸柳何穷，别愁纷絮。",
      "催促年光，旧来流水知何处。",
      "断肠何必更残阳，极目伤平楚。",
      "晚霁波声带雨。",
      "悄无人、舟横野渡。",
      "数峰江上，芳草天涯，参差烟树。"
    ],
    "title": "烛影摇红",
    "tags": [
      "宋词三百首"
    ],
    "id": "d0022829-bf8a-4ed4-9af6-a2dd2000c554"
  },
  {
    "author": "李清照",
    "paragraphs": [
      "香冷金猊，被翻红浪，起来人未梳头。",
      "任宝奁闲掩，日上帘钩。",
      "生怕闲愁暗恨，多少事、欲说还休。",
      "今年瘦，非干病酒，不是悲秋。",
      "明朝，这回去也，千万遍阳关，也即难留。",
      "念武陵春晚，云锁重楼。",
      "记取楼前绿水，应念我、终日凝眸。",
      "凝眸处，从今更数，几段新愁。"
    ],
    "title": "凤凰台上忆吹箫",
    "tags": [
      "宋词三百首"
    ],
    "id": "d58907d9-1847-4a1f-a6a1-993377553cf2"
  },
  {
    "author": "李清照",
    "paragraphs": [
      "薄雾浓云愁永昼。",
      "瑞脑消金兽。",
      "佳节又重阳，玉枕纱厨，半夜凉初透。",
      "东篱把洒黄昏後，有暗香盈袖。",
      "莫道不消魂，帘卷西风，人似黄花瘦。"
    ],
    "title": "醉花阴",
    "tags": [
      "宋词三百首"
    ],
    "id": "fd73498b-002d-42c0-a830-4bc586393f4f"
  },
  {
    "author": "李清照",
    "paragraphs": [
      "萧条庭院，有斜风细雨，重门须闭。",
      "宠柳娇花寒食近，种种恼人天气。",
      "险韵诗成，扶头酒醒，别是闲滋味。",
      "征鸿过尽，万千心事难寄。",
      "楼上几日春寒，帘垂四面，玉阑干慵倚。",
      "被冷香消新梦觉，不许愁人不起。",
      "清露晨流，新桐初引，多少游春意。",
      "日高烟敛，更看今日晴未。"
    ],
    "title": "念奴娇",
    "tags": [
      "宋词三百首"
    ],
    "id": "9c3a3c3d-6295-492d-9fc5-f0555ffcb13c"
  },
  {
    "author": "李清照",
    "paragraphs": [
      "落日熔金，暮云合璧，人在何处。",
      "染柳烟浓，吹梅笛怨，春意知几许。",
      "元宵佳节，融和天气，次第岂无风雨。",
      "来相召、香车宝马，谢他酒朋诗侣。",
      "中州盛日，闺门多暇，记得偏重三五。",
      "铺翠冠儿，拈金雪柳，簇带争济楚。",
      "如今憔悴，风鬟霜鬓，怕见夜间出去。",
      "不如向、帘儿底下，听人笑语。"
    ],
    "title": "永遇乐",
    "tags": [
      "宋词三百首"
    ],
    "id": "0dd7434c-8db3-4a8b-b4af-7138ff5f13b1"
  },
  {
    "author": "李清照",
    "paragraphs": [
      "寻寻觅觅，冷冷清清，凄凄惨惨戚戚。",
      "乍暖还寒时候，最难将息。",
      "三杯两盏淡酒，怎敌他、晚来风急。",
      "雁过也，正伤心，却是旧时相识。",
      "满地黄花堆积。",
      "憔悴损，如今有谁摘。",
      "守著窗儿，独自怎生得黑。",
      "梧桐更兼细雨，到黄昏、点点滴滴。",
      "这次第，怎一个、愁字了得。"
    ],
    "title": "声声慢",
    "tags": [
      "宋词三百首"
    ],
    "id": "8042296e-c04d-481f-a4e8-ea1fe5e4de9a"
  },
  {
    "author": "蔡伸",
    "paragraphs": [
      "雁落平沙，烟笼寒水，古垒鸣笳声断。",
      "青山隐隐，败叶萧萧，天际暝鸦零乱。",
      "楼上黄昏，片帆千里归程，年华将晚。",
      "望碧云空暮，佳人何处，梦魂俱远。",
      "忆旧游、邃馆朱扉，小园香径，尚想桃花人面。",
      "书盈锦轴，恨满金徽，难写寸心幽怨。",
      "两地离愁，一尊芳酒，凄凉危阑倚遍。",
      "尽迟留、凭仗西风，吹乾泪眼。"
    ],
    "title": "苏武慢",
    "tags": [
      "宋词三百首"
    ],
    "id": "ca75c237-27f9-4e62-b81d-3e9bcdd6e876"
  },
  {
    "author": "蔡伸",
    "paragraphs": [
      "数声鶗鴂。",
      "可怜又是，春归时节。",
      "满院东风，海棠铺绣，梨花飘雪。",
      "丁香露泣残枝，算未比、愁肠寸结。",
      "自是休文，多情多感，不干风月。"
    ],
    "title": "柳梢青",
    "tags": [
      "宋词三百首"
    ],
    "id": "c8804281-2d94-4278-bf3f-c08dd2de5a6c"
  },
  {
    "author": "辛弃疾",
    "paragraphs": [
      "更能消、几番风雨。",
      "匆匆春又归去。",
      "惜春长恨花开早，何况落红无数。",
      "春且住。",
      "见说道、天涯芳草迷归路。",
      "怨春不语。",
      "算只有殷勤，画檐珠网，尽日惹飞絮。",
      "长门事，准拟佳期又误。",
      "蛾眉曾有人妒。",
      "千金纵买相如赋，脉脉此情谁诉。",
      "君莫舞。",
      "君不见、玉环飞燕皆尘土。",
      "闲愁最苦。",
      "休去倚危楼，斜阳正在，烟柳断肠处。"
    ],
    "title": "摸鱼儿",
    "tags": [
      "宋词三百首"
    ],
    "id": "2b6763db-726e-4edf-8f4a-ce78410306a4"
  },
  {
    "author": "辛弃疾",
    "paragraphs": [
      "楚天千里清秋，水随天去秋无际。",
      "遥岑远目，献愁供恨，玉簪螺髻。",
      "落日楼头，断鸿声里，江南游子。",
      "把吴钩看了，栏干拍遍，无人会、登临意。",
      "休说鲈鱼堪。",
      "尽西风、季鹰归未。",
      "求田问舍，怕应羞见，刘郎才气。",
      "可惜流年，忧愁风雨，树犹如此。",
      "倩何人，唤取盈盈翠袖，英雄泪。"
    ],
    "title": "水龙吟",
    "tags": [
      "宋词三百首"
    ],
    "id": "a5a5637e-3326-45fb-8586-9b1957a1d4e1"
  },
  {
    "author": "辛弃疾",
    "paragraphs": [
      "野棠花落，又匆匆、过了青明时节。",
      "地东风欺客梦，一夜云屏寒怯。",
      "曲岸持觞，垂杨系马，此地曾轻别。",
      "楼空人去，旧游飞燕能说。",
      "闻道绮陌东头，行人长见，帘底纤纤月。",
      "旧恨春江流未断，新恨云山千叠。",
      "料得明朝，尊前重见，镜里花难折。",
      "也应惊问，近来多少华发。"
    ],
    "title": "念奴娇",
    "tags": [
      "宋词三百首"
    ],
    "id": "c5a87f2b-4aa9-4f84-addc-1cad73e7f6d5"
  },
  {
    "author": "辛弃疾",
    "paragraphs": [
      "枕簟溪堂冷欲秋。",
      "断云依水晚来收。",
      "红莲相倚浑如醉，白鸟无言定自愁。",
      "书咄咄，且休休。",
      "一丘一壑也风流。",
      "不知筋力衰多少，但觉新来懒上楼。"
    ],
    "title": "鹧鸪天",
    "tags": [
      "宋词三百首"
    ],
    "id": "3f93d32e-5cbd-46a7-8dc4-cbb9d31a5729"
  },
  {
    "author": "辛弃疾",
    "paragraphs": [
      "郁孤台下清江水。",
      "中间多少行人泪。",
      "西北是长安。",
      "可怜无数山。",
      "青山遮不住。",
      "毕竟江流去。",
      "江晚正愁予。",
      "山深闻鹧鸪。"
    ],
    "title": "菩萨蛮",
    "tags": [
      "宋词三百首"
    ],
    "id": "c6c0a137-034b-4043-b734-2a7f8fc0b9a5"
  },
  {
    "author": "辛弃疾",
    "paragraphs": [
      "老来情味减，对别酒、怯流年。",
      "况屈指中秋，十分好月，不照人圆。",
      "无情水、都不管，共西风、只等送归船。",
      "秋晚莼鲈江上，夜深儿女灯前。",
      "征衫。",
      "便好去朝天。",
      "玉殿正思贤。",
      "想夜半承明，留教视草，却遣筹边。",
      "长安故人问我，道寻常、泥酒只依然。",
      "目断秋霄落雁，醉来时响空弦。"
    ],
    "title": "木兰花慢",
    "tags": [
      "宋词三百首"
    ],
    "id": "2cd4743f-f563-430c-bc24-1d504b5ec509"
  },
  {
    "author": "辛弃疾",
    "paragraphs": [
      "宝钗分，桃叶渡。",
      "烟柳暗南浦。",
      "怕上层楼，十日九风雨。",
      "断肠片片飞红，都无人管，倩谁唤、流莺声住。",
      "鬓边觑。",
      "试把花卜心期，才簪又重数。",
      "罗帐灯昏，呜咽梦中语。",
      "是他春带愁来，春归何处。",
      "却不解、将愁归去。"
    ],
    "title": "祝英台令",
    "tags": [
      "宋词三百首"
    ],
    "id": "f9854da9-6050-454d-a0c4-d215a43dad74"
  },
  {
    "author": "辛弃疾",
    "paragraphs": [
      "东风夜放花千树。",
      "更吹落、星如雨。",
      "宝马雕车香满路。",
      "凤箫声动，玉壶光转，一夜鱼龙舞。",
      "蛾儿雪柳黄金缕。",
      "笑语盈盈暗香去。",
      "众里寻他千百度。",
      "蓦然回首，那人却在，灯火阑珊处。"
    ],
    "title": "青玉案",
    "tags": [
      "宋词三百首"
    ],
    "id": "94d79a39-402a-4b2a-b8d5-f64699d8a9c0"
  },
  {
    "author": "辛弃疾",
    "paragraphs": [
      "凤尾龙香拨。",
      "自开元、霓裳曲罢，几番风月。",
      "最苦浔阳江头客，画舸亭亭待发。",
      "记出塞、黄云堆雪。",
      "马上离愁三万里，望昭阳、宫殿孤鸿没。",
      "弦解语，恨难说。",
      "辽阳驿使音尘绝。",
      "琐窗寒、轻拢慢拈，泪珠盈睫。",
      "推手含情还却手，一抹梁州哀彻。",
      "千古事、云飞烟灭。",
      "贺老定场无消息，想沈香亭北繁华歇。",
      "弹到此，为呜咽。"
    ],
    "title": "贺新郎",
    "tags": [
      "宋词三百首"
    ],
    "id": "689d2da6-9fdd-4bc5-ac29-a79b9a3c6306"
  },
  {
    "author": "辛弃疾",
    "paragraphs": [
      "绿树听鹈。",
      "更那堪、鹧鸪声住，杜鹃声切。",
      "啼到春归无寻处，苦恨芳菲都歇。",
      "算未抵、人间离别。",
      "马上琵琶关塞黑，更长门、翠辇辞金阙。",
      "看燕燕，送归妾。",
      "将军百战身名裂。",
      "向河梁、回头万里，故人长绝。",
      "易水萧萧西风冷，满座衣冠似雪。",
      "正壮士、悲歌未彻。",
      "啼鸟还知如许恨，料不啼清泪长啼血。",
      "谁共我，醉明月。"
    ],
    "title": "贺新郎",
    "tags": [
      "宋词三百首"
    ],
    "id": "e84f2646-f19a-4b1f-b642-858bfa53eee7"
  },
  {
    "author": "辛弃疾",
    "paragraphs": [
      "春已归来，看美人头上，袅袅春幡。",
      "无端风雨，未肯收尽馀寒。",
      "年时燕子，料今宵、梦到西园。",
      "浑未办、黄柑荐酒，更传青韭堆盘。",
      "却笑东风从此，便薰梅染柳，更没些闲。",
      "闲时又来镜里，转变朱颜。",
      "清愁不断，问何人、会解连环。",
      "生怕见、花开花落，朝来塞雁先还。"
    ],
    "title": "汉宫春",
    "tags": [
      "宋词三百首"
    ],
    "id": "b18fb7be-95ec-4a9f-a0b1-d79f6104b97c"
  },
  {
    "author": "程垓",
    "paragraphs": [
      "夜来风雨匆匆，故园定是花无几。",
      "愁多愁极，等闲孤负，一年芳意。",
      "柳困花慵，杏青梅小，对人容易。",
      "算好春长在，好花长见，元只是、人憔悴。",
      "回首池南旧事。",
      "恨星星、不堪重记。",
      "如今但有，看花老眼，伤时清泪。",
      "不怕逢花瘦，只愁怕、老来风味。",
      "待繁红乱处，留云借月，也须拼醉。"
    ],
    "title": "水龙吟",
    "tags": [
      "宋词三百首"
    ],
    "id": "1bfacc9d-9732-44f0-9c91-4dd7f17f1c1c"
  },
  {
    "author": "贺铸",
    "paragraphs": [
      "玉人家，画楼珠箔临津。",
      "托微风、彩箫流怨，断肠马上曾闻。",
      "燕堂开、艳妆丛里，调琴思、认歌颦。",
      "麝蜡烟浓，玉莲漏短，更衣不待酒初醺。",
      "绣屏掩、枕鸳相就，香气渐暾暾。",
      "回廊影，疏钟淡月，几许销魂。",
      "翠钗分、银笺封泪，舞鞋从此生尘。",
      "住兰舟、载将离恨，转南浦、背西曛。",
      "记取明年，蔷薇谢後，佳期应未误行云。",
      "凤城远，楚梅香嫩，先寄一枝春。",
      "青门外，祗凭芳草，寻访郎君。"
    ],
    "title": "绿头鸭・多丽",
    "tags": [
      "宋词三百首"
    ],
    "id": "9909ccdb-2efa-4899-a43d-c6da09a90838"
  },
  {
    "author": "晁补之",
    "paragraphs": [
      "问春何苦匆匆，带风伴雨如驰骤。",
      "幽葩细萼，小园低槛，壅培未就。",
      "吹尽繁红，占春长久，不如垂柳。",
      "算春常不老，人愁春老，愁只是、人间有。",
      "春恨十常八九。",
      "忍轻辜、芳醪经口。",
      "那知自是，桃花结子，不因春瘦。",
      "世上功名，老来风味，春归时候。",
      "纵樽前痛饮，狂歌似旧，情难依旧。"
    ],
    "title": "水龙吟",
    "tags": [
      "宋词三百首"
    ],
    "id": "5782e374-8a81-4185-ab2f-0f724931bba9"
  },
  {
    "author": "晁补之",
    "paragraphs": [
      "无穷官柳，无情画舸，无根行客。",
      "南山尚相送，只高城人隔。",
      "罨画园林溪绀碧。",
      "算重来、尽成陈迹。",
      "刘郎鬓如此，况桃花颜色。"
    ],
    "title": "忆少年",
    "tags": [
      "宋词三百首"
    ],
    "id": "91d69e2d-6dca-4a25-b0a0-7a6a75669dfe"
  },
  {
    "author": "晁补之",
    "paragraphs": [
      "青烟幂处，碧海飞金镜。",
      "永夜闲阶卧桂影。",
      "露凉时、零乱多少寒，神京远，惟有蓝桥路近。",
      "水晶帘不下，云母屏开，冷浸佳人淡脂粉。",
      "待都将许多明，付与金尊，投晓共、流霞倾尽。",
      "更携取、胡床上南楼，看玉做人间，素秋千倾。"
    ],
    "title": "洞仙歌",
    "tags": [
      "宋词三百首"
    ],
    "id": "181ba1e2-f0b7-49ea-8fd2-dbf65ca83c25"
  },
  {
    "author": "周邦彦",
    "paragraphs": [
      "章台路。",
      "还见褪粉梅梢，试花桃树。",
      "坊陌人家，定巢燕子，归来旧处。",
      "暗凝伫。",
      "因念个人痴小，乍窥门户。",
      "侵晨浅约宫黄，障风映袖，盈盈笑语。",
      "前度刘郎重到，访邻寻里，同时歌舞。",
      "唯有旧家秋娘，声价如故。",
      "吟笺赋笔，犹记燕台句。",
      "知谁伴，名园露饮，东城闲步。",
      "事与孤鸿去。",
      "探春尽是，伤离意绪。",
      "官柳低金缕。",
      "归骑晚，纤纤池塘飞雨。",
      "断肠院落，一帘风絮。"
    ],
    "title": "瑞龙吟",
    "tags": [
      "宋词三百首"
    ],
    "id": "d7bc6c92-a239-4df2-b18f-e18fb808d43f"
  },
  {
    "author": "周邦彦",
    "paragraphs": [
      "暗柳啼鸦，单衣伫立，小帘朱户。",
      "桐花半亩，静锁一庭愁雨。",
      "洒空阶，夜阑未休，故人剪烛西窗语。",
      "似楚江暝宿，风灯零乱，少年羁旅。",
      "迟暮。",
      "嬉游处。",
      "正店舍无烟，禁城百五。",
      "旗亭唤酒，付与高阳俦侣。",
      "想东园，桃李自春，小唇秀靥今在否。",
      "到归时，定有残英，待客携尊俎。"
    ],
    "title": "锁窗寒・琐寒窗",
    "tags": [
      "宋词三百首"
    ],
    "id": "3bc47fec-661a-4f6a-8c7d-f6489bb73dcf"
  },
  {
    "author": "周邦彦",
    "paragraphs": [
      "新绿小池塘。",
      "风帘动，碎影舞斜阳。",
      "羡金屋去来，旧时巢燕，土花缭绕，前度莓墙。",
      "绣阁凤帏深几许，曾听得理丝簧。",
      "欲说又休，虑乖芳信，未歌先咽，愁近清觞。",
      "遥知新妆了，开朱户，应自待月西厢。",
      "最苦梦魂，今宵不到伊行。",
      "问甚时说与，佳音密耗，寄将秦镜，偷换韩香。",
      "天便教人，霎时厮见何妨。"
    ],
    "title": "风流子",
    "tags": [
      "宋词三百首"
    ],
    "id": "aa229d1f-fc47-4762-848b-14eb586bec61"
  },
  {
    "author": "周邦彦",
    "paragraphs": [
      "条风布暖，霏雾弄晴，池塘遍满春色。",
      "正是夜堂无月，沈沈暗寒食。",
      "梁间燕，前社客。",
      "似笑我、闭门愁寂。",
      "乱花过，隔院芸香，满地狼藉。",
      "长记那回时，邂逅相逢，郊外驻油壁。",
      "又见汉宫传烛，飞烟五候宅。",
      "青青草，迷路陌。",
      "强带酒，细寻前迹。",
      "市桥远，柳下人家，犹自相识。"
    ],
    "title": "应天长",
    "tags": [
      "宋词三百首"
    ],
    "id": "05e696cd-a63e-4332-99d7-90a74661f71d"
  },
  {
    "author": "周邦彦",
    "paragraphs": [
      "怨怀无托。",
      "嗟情人断绝，信音辽邈。",
      "信妙手、能解连环，似风散雨收，雾轻云薄。",
      "燕子楼空，暗尘锁、一床弦索。",
      "想移根换叶。",
      "尽是旧时，手种红药。",
      "汀洲渐生杜若。",
      "料舟依岸曲，人在天角。",
      "谩记得、当日音书，把闲语闲言，待总烧却。",
      "水驿春回，望寄我、江南梅萼。",
      "拚今生，对花对酒，为伊落泪。"
    ],
    "title": "解连环",
    "tags": [
      "宋词三百首"
    ],
    "id": "87e00a47-79fd-42be-960f-96f6103a2e47"
  },
  {
    "author": "周邦彦",
    "paragraphs": [
      "悄郊原带郭。",
      "行路永，客去车尘漠漠。",
      "斜阳映山落。",
      "敛馀红、犹恋孤城栏角。",
      "凌波步弱。",
      "过短亭、何用素约。",
      "有流莺劝我，重解绣鞍，缓引春酌。",
      "不记归时早暮，上马谁扶，醒眠朱阁。",
      "惊飙动幕。",
      "扶残醉，绕红药。",
      "叹西园、已是花深无地，东风何事又恶。",
      "任流光过却。",
      "犹喜洞天自乐。"
    ],
    "title": "瑞鹤仙",
    "tags": [
      "宋词三百首"
    ],
    "id": "43c0bdad-704a-42af-a3d6-f477d73b1c55"
  },
  {
    "author": "周邦彦",
    "paragraphs": [
      "昼阴重，霜凋岸草，雾隐城堞。",
      "南陌脂车待发。",
      "东门帐饮乍阕。",
      "正拂面垂杨堪缆结。",
      "掩红泪、玉手亲折。",
      "念汉浦离鸿去何许，经时信音绝。",
      "情切。",
      "望中地远天阔。",
      "向露冷风清，无人处、耿耿寒漏咽。",
      "嗟万事难忘，唯是轻别。",
      "翠尊未竭。",
      "凭断云留取，西楼残月。",
      "罗带光销纹衾叠。",
      "连环解、旧香顿歇。",
      "怨歌永、琼壶敲尽缺。",
      "恨春去、不与人期，弄夜色，空馀满地梨花雪。"
    ],
    "title": "浪涛沙・浪淘沙",
    "tags": [
      "宋词三百首"
    ],
    "id": "ad8f2aab-5e6c-4cda-9c7b-23a7bff5e9aa"
  },
  {
    "author": "周邦彦",
    "paragraphs": [
      "风老莺雏，雨肥梅子，午阴嘉树清圆。",
      "地卑山近，衣润费垆烟。",
      "人静乌鸢自乐，小桥外、新绿溅溅。",
      "凭栏久，黄芦苦竹，拟泛九江船。",
      "年年。",
      "如社燕，飘流瀚海，来寄修椽。",
      "且莫思身外，长近尊前。",
      "憔悴江南倦客，不堪听、急管繁弦。",
      "歌筵畔，先安簟枕，容我醉时眠。"
    ],
    "title": "满庭芳",
    "tags": [
      "宋词三百首"
    ],
    "id": "70b59047-a0b0-4567-b726-7baeefc765be"
  },
  {
    "author": "周邦彦",
    "paragraphs": [
      "水浴清蟾，叶喧凉吹，巷陌马声初断。",
      "闲依露井，笑扑流萤，惹破画罗轻扇。",
      "人静夜久凭阑，愁不归眠，立残更箭。",
      "叹年华一瞬，人今千里，梦沈书远。",
      "空见说、鬓怯琼梳，容销金镜，渐懒趁时匀染。",
      "梅风地溽，虹雨苔滋，一架舞红都变。",
      "谁信无，为伊才减江淹，情伤荀倩。",
      "但明河影下，还看稀星数点。"
    ],
    "title": "过秦楼",
    "tags": [
      "宋词三百首"
    ],
    "id": "ede975c9-2136-4171-a972-eb2537c7e92f"
  },
  {
    "author": "周邦彦",
    "paragraphs": [
      "叶下斜阳照水。",
      "卷轻浪、沈沈千里。",
      "桥上酸风射眸子。",
      "立多时，看黄昏，灯火市。",
      "古屋寒窗底。",
      "听几片、井桐飞坠。",
      "不恋单衾再三起。",
      "有谁知，为萧娘，书一纸。"
    ],
    "title": "夜游宫",
    "tags": [
      "宋词三百首"
    ],
    "id": "ad2f1dd1-d5b5-4317-8d21-2c7117549223"
  },
  {
    "author": "周邦彦",
    "paragraphs": [
      "风销焰蜡，露烘炉。",
      "花市光相射。",
      "桂华流瓦。",
      "纤云散，耿耿素娥欲下。",
      "衣裳淡雅。",
      "看楚女、纤腰一把。",
      "箫鼓喧，人影参差，满路飘香麝。",
      "因念都城放夜。",
      "望千门如昼，嬉笑游冶。",
      "钿车罗帕。",
      "相逢处，自有暗尘随马。",
      "年光是也。",
      "唯只见、旧情衰谢。",
      "清漏移，飞盖归来，从舞休歌罢。"
    ],
    "title": "解语花",
    "tags": [
      "宋词三百首"
    ],
    "id": "befc997a-1e88-4512-9e5f-655c68f611c6"
  },
  {
    "author": "周邦彦",
    "paragraphs": [
      "对宿烟收，春禽静，飞雨时鸣高屋。",
      "墙头青玉旆，洗铅霜都尽，嫩梢相触。",
      "润逼琴丝，寒侵枕障，虫网吹沾帘竹。",
      "邮亭无人处，听檐声不断，困眠初熟。",
      "奈愁极顿惊，梦轻难记，自怜幽独。",
      "行人归意速。",
      "最先念、流潦妨车毂。",
      "怎奈向、兰成憔悴，卫清羸，等闲时、易伤心目。",
      "未怪平阳客，双泪落、笛中哀曲。",
      "况萧索、青芜国。",
      "红糁铺地，门外荆桃如菽。",
      "夜游共谁秉烛。"
    ],
    "title": "大",
    "tags": [
      "宋词三百首"
    ],
    "id": "aaa4565f-8eed-407e-8349-22f0b4b995c5"
  },
  {
    "author": "周邦彦",
    "paragraphs": [
      "粉墙低，梅花照眼，依然旧风味。",
      "露痕轻缀。",
      "疑净洗铅华，无限佳丽。",
      "去年胜赏曾孤倚。",
      "冰盘同宴喜。",
      "更可惜，雪中高树，香篝熏素被。",
      "今年对花最匆匆，相逢似有恨，依依愁悴。",
      "吟望久，青苔上、旋看飞坠。",
      "相将见、脆丸荐酒，人正在、空江烟浪里。",
      "但梦想、一枝潇洒，黄昏斜照水。"
    ],
    "title": "花犯",
    "tags": [
      "宋词三百首"
    ],
    "id": "fdcbdf28-3c2e-41b1-bc3b-0ed7f0fede6a"
  },
  {
    "author": "周邦彦",
    "paragraphs": [
      "正单衣试酒，恨客里、光阴虚掷。",
      "愿春暂留，春归如过翼。",
      "一去无迹。",
      "为问花何在，夜来风雨，葬楚宫倾国。",
      "钗钿堕处遗香泽。",
      "乱点桃蹊，轻翻柳陌。",
      "多情为谁追惜。",
      "但蜂媒蝶使，时叩窗隔。",
      "东园岑寂。",
      "渐蒙笼暗碧。",
      "静绕珍丛底，成叹息。",
      "长条故惹行客。",
      "似牵衣待话，别情无极。",
      "残英小、强簪巾帻。",
      "终不似一朵，钗头颤袅，向人侧。",
      "漂流处、莫趁潮汐。",
      "恐断红、尚有相思字，何由见得。"
    ],
    "title": "六丑",
    "tags": [
      "宋词三百首"
    ],
    "id": "b2e9b235-48f7-498c-9318-1b41b17e3f89"
  },
  {
    "author": "周邦彦",
    "paragraphs": [
      "柳阴直。",
      "烟里丝丝弄碧。",
      "隋堤上、曾见几番，拂水飘绵送行色。",
      "登临望故国。",
      "谁识。",
      "京华倦客。",
      "长亭路，年去岁来，应折柔条过千尺。",
      "闲寻旧踪迹。",
      "又酒趁哀弦，灯照离席。",
      "梨花榆火催寒食。",
      "愁一箭风快，半篙波暖，回头迢递便数驿。",
      "望人在天北。",
      "凄恻。",
      "恨堆积。",
      "渐别浦萦回，津堠岑寂。",
      "斜阳冉冉春无极。",
      "念月榭携手，露桥闻笛。",
      "沈思前事，似梦里，泪暗滴。"
    ],
    "title": "兰陵王",
    "tags": [
      "宋词三百首"
    ],
    "id": "dd111e59-c591-41b0-b595-065437672fb8"
  },
  {
    "author": "周邦彦",
    "paragraphs": [
      "佳丽地。",
      "南朝盛事谁记。",
      "山围故国绕清江，髻鬟对起。",
      "怒涛寂寞打孤城，风樯遥度天际。",
      "断崖树，犹倒倚。",
      "莫愁艇子曾系。",
      "空馀旧迹郁苍苍，雾沈半垒。",
      "夜深月过女墙来，赏心东望淮水。",
      "酒旗戏鼓甚处市。",
      "想依稀、王谢邻里。",
      "燕子不知何世。",
      "入寻常、巷陌人家，相对如说兴亡，斜阳里。"
    ],
    "title": "西河",
    "tags": [
      "宋词三百首"
    ],
    "id": "0133c5bf-b5a2-4972-8ee1-62120cee52fe"
  },
  {
    "author": "周邦彦",
    "paragraphs": [
      "上马人扶残醉，晓风吹未醒。",
      "映水曲、翠瓦朱檐，垂杨里、乍见津亭。",
      "当时曾题败壁，蛛丝罩、淡墨苔晕青。",
      "念去来、岁月如流，徘徊久、叹息愁思盈。",
      "去去倦寻路程。",
      "江陵旧事，何曾再问杨琼。",
      "旧曲凄清。",
      "敛愁黛、与谁听。",
      "尊前故人如在，想念我、最关情。",
      "何须渭城。",
      "歌声未尽处，先泪零。"
    ],
    "title": "绮寮怨",
    "tags": [
      "宋词三百首"
    ],
    "id": "bd2f4065-722b-451f-a8e4-f8fa9fa42635"
  },
  {
    "author": "周邦彦",
    "paragraphs": [
      "夜色催更，清尘收露，小曲幽坊月暗。",
      "竹槛灯窗，识秋娘庭院。",
      "笑相遇，似觉琼枝玉树相倚，暖日明霞光烂。",
      "水眄兰情，总平生稀见。",
      "画图中、旧识春风面。",
      "谁知道、自到瑶台畔。",
      "眷恋雨润云温，苦惊风吹散。",
      "念荒寒、寄宿无人馆。",
      "重门闭、败壁秋虫叹。",
      "怎奈向、一缕相思，隔溪山不断。"
    ],
    "title": "拜星月・拜星月慢",
    "tags": [
      "宋词三百首"
    ],
    "id": "264d62bf-9d41-434f-93d8-c298710dc705"
  },
  {
    "author": "周邦彦",
    "paragraphs": [
      "隋堤路。",
      "渐日晚、密霭生深树。",
      "阴阴淡月笼沙，还宿河桥深处。",
      "无情画舸，都不管、烟波隔南浦。",
      "等行人、醉拥重衾，载将离恨归去。",
      "因念旧客京华，长偎傍、疏林小槛欢聚。",
      "冶叶倡条俱相识，仍惯见、珠歌翠舞。",
      "如今向、渔村水驿，夜如岁、焚香独自语。",
      "有何人、念我无，梦魂凝想鸳侣。"
    ],
    "title": "尉迟杯",
    "tags": [
      "宋词三百首"
    ],
    "id": "7e214a40-d0e9-4c7e-ab73-7f4f45d7af05"
  },
  {
    "author": "周邦彦",
    "paragraphs": [
      "月皎惊乌栖不定。",
      "更漏将残，辘，牵金井。",
      "唤起两眸清炯炯。",
      "泪花落枕红棉泠。",
      "执手霜风吹鬓影。",
      "去意徊徨，别语愁难听。",
      "楼上阑干横斗柄。",
      "露寒人远鸡相应。"
    ],
    "title": "蝶恋花",
    "tags": [
      "宋词三百首"
    ],
    "id": "50d9887a-f8ab-4a95-bae2-abac5a7d6460"
  },
  {
    "author": "周邦彦",
    "paragraphs": [
      "河桥送人处，凉夜何其。",
      "斜月远堕馀辉。",
      "铜盘烛泪已流尽，霏霏凉露沾衣。",
      "相将散离会，探风前津鼓，树杪参旗。",
      "华骢会意，纵扬鞭、亦自行迟。",
      "迢递路回清野，人语渐无闻，空带愁归。",
      "何意重红满地，遗钿不见，斜径都迷。",
      "兔葵燕麦，向残阳、欲与人齐。",
      "但徘徊班草，欷酹酒，极望天西。"
    ],
    "title": "夜飞鹊・夜飞鹊慢",
    "tags": [
      "宋词三百首"
    ],
    "id": "67871cef-4600-46b7-a7ce-f9bbafab63d1"
  },
  {
    "author": "周邦彦",
    "paragraphs": [
      "秋阴时晴渐向暝，变一庭凄冷。",
      "伫听寒声，云深无雁影。",
      "更深人去寂静。",
      "但照壁、孤灯相映。",
      "酒已都醒，如何消夜永。"
    ],
    "title": "关河令・清商怨",
    "tags": [
      "宋词三百首"
    ],
    "id": "3a4792d0-7d29-43cd-b4ec-b9308a871608"
  },
  {
    "author": "孔夷",
    "paragraphs": [
      "风悲画角，听单于、三弄落谯门。",
      "投宿征骑，飞雪满孤村。",
      "酒市渐闲灯火，正敲窗、乱叶舞纷纷。",
      "送数声惊雁，下离烟水，嘹唳度寒云。",
      "好在半胧溪月，到如今、无处不销魂。",
      "故国梅花归梦，愁损绿罗裙。",
      "为问暗香闲艳，也相思、万点付啼痕。",
      "算翠屏应是，两眉馀恨倚黄昏。"
    ],
    "title": "南浦",
    "tags": [
      "宋词三百首"
    ],
    "id": "2c2f1067-ca15-4e3a-a92e-ed6b1bd3d8d9"
  },
  {
    "author": "晁冲之",
    "paragraphs": [
      "忆昔西池池上饮，年年多少欢娱。",
      "别来不寄一行书。",
      "寻常相见了，犹道不如初。",
      "安稳锦屏今夜梦，月明好度江湖。",
      "相思休问定何如。",
      "情知春去後，管得落花无。"
    ],
    "title": "临江仙",
    "tags": [
      "宋词三百首"
    ],
    "id": "d7c69104-cc4e-4993-b711-e2f8b0dac0d3"
  },
  {
    "author": "毛滂",
    "paragraphs": [
      "泪湿阑干花著露。",
      "愁到眉峰碧聚。",
      "此恨平分取。",
      "更无言语。",
      "空相觑。",
      "短雨残云无意绪。",
      "寂寞朝朝暮暮。",
      "今夜山深处。",
      "断魂分付。",
      "潮回去。"
    ],
    "title": "惜分飞",
    "tags": [
      "宋词三百首"
    ],
    "id": "fe40db3e-ebfd-4e62-8ce1-ec4057fd8c0e"
  },
  {
    "author": "王沂孙",
    "paragraphs": [
      "孤峤蟠烟，层涛蜕月，骊宫夜采铅水。",
      "讯远槎风，梦深薇露，化作断魂心字。",
      "红瓷候火，还乍识、冰环玉指。",
      "一缕萦帘翠影，依稀海天云气。",
      "几回娇半醉。",
      "翦春灯、夜寒花碎。",
      "更好故溪飞雪，小窗深闭。",
      "荀令如今顿老，总忘却、樽前旧风味。",
      "谩惜馀熏，空篝素被。"
    ],
    "title": "天香",
    "tags": [
      "宋词三百首"
    ],
    "id": "40e34f25-de6d-40a8-88a3-b508e188179b"
  },
  {
    "author": "王沂孙",
    "paragraphs": [
      "渐新痕悬柳，澹彩穿花，依约破初暝。",
      "便有团圆意，深深拜，相逢谁在香径。",
      "画眉未稳，料素娥、犹带离恨。",
      "最堪爱、一曲银钩小，宝帘挂秋冷。",
      "千古盈亏休问。",
      "叹慢磨玉斧，难补金镜。",
      "太液池犹在，凄凉处、何人重赋清景。",
      "故山夜永。",
      "试待他、窥户端正。",
      "看云外山河，还老尽、桂花影。"
    ],
    "title": "眉妩",
    "tags": [
      "宋词三百首"
    ],
    "id": "ae5db9d4-9d12-4624-b0cd-dd025f39b1b6"
  },
  {
    "author": "王沂孙",
    "paragraphs": [
      "一襟馀恨宫魂断，年年翠阴庭树。",
      "乍咽凉柯，还移暗叶，重把离愁深诉。",
      "西窗过雨。",
      "怪瑶佩流空，玉筝调柱。",
      "镜暗妆残，为谁娇鬓尚如许。",
      "铜仙铅泪似洗，叹携盘去远，难贮零露。",
      "病翼惊秋，枯形阅世，消得斜阳几度。",
      "馀音更苦。",
      "甚独抱清高，顿成凄楚。",
      "谩想薰风，柳丝千万缕。"
    ],
    "title": "齐天乐",
    "tags": [
      "宋词三百首"
    ],
    "id": "4a932d18-ebdd-403a-b4d2-9c2acdeede17"
  },
  {
    "author": "王沂孙",
    "paragraphs": [
      "残雪庭阴，轻寒帘影，霏霏玉管春葭。",
      "小帖金泥，不知春在谁家。",
      "相思一夜窗前梦，奈个人、水隔天遮。",
      "但凄然，满树幽香，满地横斜。",
      "江南自是离愁苦，况游骢古道，归雁平沙。",
      "怎得银笺，殷勤与说年华。",
      "如今处处生芳草，纵凭高、不见天涯。",
      "更消他，几度东风，几度飞花。"
    ],
    "title": "高阳台",
    "tags": [
      "宋词三百首"
    ],
    "id": "4e6b075b-b807-43f2-a64c-fd6531342ed8"
  },
  {
    "author": "王沂孙",
    "paragraphs": [
      "层绿峨峨，纤琼皎皎，倒压波痕清浅。",
      "过眼年华，动人幽意，相逢几番春换。",
      "记唤酒寻芳处，盈盈褪妆晚。",
      "已销黯。",
      "况凄凉、近来离思，应忘却、明月夜深归辇。",
      "荏苒一枝春，恨东风、人似天远。",
      "纵有残花，洒征衣、铅泪都满。",
      "但殷勤折取，自遣一襟幽怨。"
    ],
    "title": "法曲献仙音",
    "tags": [
      "宋词三百首"
    ],
    "id": "7dc805cc-4016-4b38-b98f-83e5d4f049fd"
  },
  {
    "author": "王沂孙",
    "paragraphs": [
      "泛孤艇、东皋过遍。",
      "尚记当日，绿阴门掩。",
      "屐齿莓阶，酒痕罗袖事何限。",
      "欲寻前迹，空惆怅、成秋苑。",
      "自约赏花人，别後总、风流云散。",
      "水远。",
      "怎知流水外，却是乱山尤远。",
      "天涯梦短。",
      "想忘了、绮疏雕槛。",
      "望不尽、苒苒斜阳，抚乔木、年华将晚。",
      "但数点红英，犹识西园凄婉。"
    ],
    "title": "长亭怨・长亭怨慢",
    "tags": [
      "宋词三百首"
    ],
    "id": "bc19c678-228a-4083-9bc1-9c0f6cec5c44"
  },
  {
    "author": "姚云文",
    "paragraphs": [
      "近重阳、偏多风雨，绝怜此日暄明。",
      "问秋香浓未，待携客、出西城。",
      "正自羁怀多感，怕荒台高处，更不胜情。",
      "向尊前、又忆洒酒插花人。",
      "只座上、已无老兵。",
      "凄情。",
      "浅醉还醒。",
      "愁不肯、与诗平。",
      "记长楸走马，雕弓笮柳，前事休评。",
      "紫萸一枝传赐，梦谁到、汉家陵。",
      "尽乌纱、便随风去，要天知道，华发如此星星。",
      "歌罢涕零。"
    ],
    "title": "紫萸香慢",
    "tags": [
      "宋词三百首"
    ],
    "id": "f319ee14-13ce-4b29-9d5a-5d83e4575096"
  },
  {
    "author": "蒋捷",
    "paragraphs": [
      "梦冷黄金屋。",
      "叹秦筝、斜鸿阵里，素弦尘扑。",
      "化作娇莺飞归去，犹认纱窗旧绿。",
      "正过雨、荆桃如菽。",
      "此恨难平君知否，似琼台、涌起弹棋局。",
      "消瘦影，嫌明烛。",
      "鸳楼碎泻东西玉。",
      "问芳、何时再展，翠钗难卜。",
      "待把宫眉横云样，描上生绡画幅。",
      "怕不是、新来妆束。",
      "彩扇红牙今都在，恨无人、解听开元曲。",
      "空掩袖，倚寒竹。"
    ],
    "title": "贺新郎",
    "tags": [
      "宋词三百首"
    ],
    "id": "8efcc262-1de1-41e2-bb4f-6f9ba65440ec"
  },
  {
    "author": "蒋捷",
    "paragraphs": [
      "蕙花香也。",
      "雪晴池馆如画。",
      "春风飞到，宝钗楼上，一片笙箫，琉璃光射。",
      "而今灯漫挂。",
      "不是暗尘明月，那时元夜。",
      "况年来、心懒意怯，羞与蛾儿争要。",
      "江城人悄初更打。",
      "问繁华谁解，再向天公借。",
      "剔残红灺。",
      "但梦里隐隐，钿车罗帕。",
      "吴笺银粉砑。",
      "待把旧家风景，写成闲话。",
      "笑绿鬟邻女，倚窗犹唱，夕阳西下。"
    ],
    "title": "女冠子",
    "tags": [
      "宋词三百首"
    ],
    "id": "425a5465-094e-4aa7-b044-bf05f0a30549"
  },
  {
    "author": "蒋捷",
    "paragraphs": [
      "绀烟迷雁迹。",
      "渐断鼓零钟，街喧初息。",
      "风檠背寒壁。",
      "放冰蜍飞到，丝丝窗隙。",
      "琼瑰暗泣。",
      "念乡关、霜芜似织。",
      "漫将身、化鹤归来，忘却旧游端的。",
      "欢极。",
      "蓬壶蕖浸，花院梨溶，醉连春夕。",
      "柯云罢弈。",
      "樱桃在，梦难觅。",
      "劝清光，乍可幽窗相伴，休照红楼夜笛。",
      "怕人间、换谱伊凉，素娥未识。"
    ],
    "title": "瑞鹤仙",
    "tags": [
      "宋词三百首"
    ],
    "id": "0ad5448f-b6fe-4c5f-b316-124a4c9e918d"
  },
  {
    "author": "张炎",
    "paragraphs": [
      "记玉关、踏雪事清游。",
      "寒气脆貂裘。",
      "傍枯林古道，长河饮马，此意悠悠。",
      "短梦依然江表，老泪洒西州。",
      "一字无题处，落叶都愁。",
      "载取白云归去，问谁留楚佩，弄影中洲。",
      "折芦花赠远，零落一身秋。",
      "向寻常野桥流水，待招来、不是旧沙鸥。",
      "空怀感，有斜阳处，却怕登楼。"
    ],
    "title": "甘州・八声甘州",
    "tags": [
      "宋词三百首"
    ],
    "id": "8e0ff4a1-2995-4c1a-9d19-430dc79c5363"
  },
  {
    "author": "张炎",
    "paragraphs": [
      "山空天入海，倚楼望极，风急暮潮初。",
      "一帘鸠外雨，几处闲田，隔水动春锄。",
      "新烟禁柳，想如今、绿到西湖。",
      "犹记得、当年深隐，门掩两三株。",
      "愁余。",
      "荒洲古溆，断梗疏萍，更漂流何处。",
      "空自觉、围羞带减，影怯灯孤。",
      "常疑即见桃花面，甚近来、翻笑无书。",
      "书纵远，如何也都无。"
    ],
    "title": "渡江云",
    "tags": [
      "宋词三百首",
      "西湖"
    ],
    "id": "4bf54090-1083-470b-8083-0c7c98c0caaf"
  },
  {
    "author": "张炎",
    "paragraphs": [
      "楚江空晚。",
      "怅离群万里，恍然惊散。",
      "自顾影、欲下寒塘，正沙净草枯，水平天远。",
      "写不成书，只寄得、相思一点。",
      "料因循误了，残毡拥雪，故人心眼。",
      "谁怜旅愁荏苒。",
      "谩长门夜悄，锦筝弹怨。",
      "想伴侣、犹宿芦花，也曾念春前，去程应转。",
      "暮雨相呼，怕蓦地、玉关重见。",
      "未羞他、双燕归来，画帘半卷。"
    ],
    "title": "解连环",
    "tags": [
      "宋词三百首"
    ],
    "id": "b31d67ca-e704-44d1-be10-0421487655d4"
  },
  {
    "author": "张炎",
    "paragraphs": [
      "万里孤云，清游渐远，故人何处。",
      "寒窗梦里，犹记经行旧时路。",
      "连昌约略无多柳，第一是、难听夜雨。",
      "谩惊回凄悄，相看烛影，拥衾谁语。",
      "张绪。",
      "归何暮。",
      "半零落，依依断桥鸥鹭。",
      "天涯倦旅。",
      "此时心事良苦。",
      "只愁重洒西州泪，问杜曲、人家在否。",
      "恐翠袖、正天寒，犹倚梅花那树。"
    ],
    "title": "月下笛",
    "tags": [
      "宋词三百首"
    ],
    "id": "02eaa1e9-30de-4e8b-8c21-07be1c972f9b"
  },
  {
    "author": "苏过",
    "paragraphs": [
      "新月娟娟，夜寒江静山衔斗。",
      "起来搔首。",
      "梅影横窗瘦。",
      "好个霜天，闲却传杯手。",
      "君知否。",
      "乱鸦啼後。",
      "归兴浓如酒。"
    ],
    "title": "点绛唇",
    "tags": [
      "宋词三百首"
    ],
    "id": "5499377a-d82a-4c3c-97e9-26d5b46cb7d2"
  },
  {
    "author": "叶梦得",
    "paragraphs": [
      "睡起啼莺语。",
      "掩青苔、房栊向晚，乱红无数。",
      "吹尽残花无人见，惟有垂杨自舞。",
      "渐暖霭、初回轻暑。",
      "宝扇重寻明月影，暗尘侵、尚有乘鸾女。",
      "惊旧恨，遽如许。",
      "江南梦断横江渚。",
      "浪黏天、葡萄涨绿，半空烟雨。",
      "无限楼前沧波意，谁采苹花寄取。",
      "但怅望、兰舟容与。",
      "万里云帆何时到，送孤鸿、目断千山阻。",
      "谁为我，唱金缕。"
    ],
    "title": "贺新郎",
    "tags": [
      "宋词三百首"
    ],
    "id": "fbb77383-3fdc-4aa1-9c25-26414b89a016"
  },
  {
    "author": "叶梦得",
    "paragraphs": [
      "落花已作风前舞。",
      "又送黄昏雨。",
      "晓来庭院半残红。",
      "惟有游丝千丈、晴空。",
      "殷勤花下同携手。",
      "更尽杯中酒。",
      "美人不用敛蛾眉。",
      "我亦多情、无奈酒阑时。"
    ],
    "title": "虞美人",
    "tags": [
      "宋词三百首"
    ],
    "id": "cb54e43b-ebda-449d-8dab-19911a907f0b"
  },
  {
    "author": "刘一止",
    "paragraphs": [
      "晓光催角。",
      "听宿鸟未惊，邻鸡先觉。",
      "迤逦烟村，马嘶人起，残月尚穿林薄。",
      "泪痕带霜微凝，酒力冲寒犹弱。",
      "叹倦客、悄不禁，重染风尘京洛。",
      "追念，人别後，心事万重，难觅孤鸿托。",
      "翠幌娇深，曲屏香暖，争念岁寒飘泊。",
      "怨月恨花烦恼，不是不曾经著。",
      "这情味，望一成消减，新来还恶。"
    ],
    "title": "喜迁莺",
    "tags": [
      "宋词三百首"
    ],
    "id": "a5cf4958-d224-45f5-a93d-c31cd8a768da"
  },
  {
    "author": "汪藻",
    "paragraphs": [
      "新月娟娟，夜寒江静山衔斗。",
      "起来搔首。",
      "梅影横窗瘦。",
      "好个霜天，闲却传杯手。",
      "君知否。",
      "乱鸦啼後。",
      "归兴浓於酒。"
    ],
    "title": "点绛唇",
    "tags": [
      "宋词三百首"
    ],
    "id": "6ac2b9db-26c9-493b-bb29-69f190c4b06c"
  },
  {
    "author": "曹组",
    "paragraphs": [
      "洗妆真态，不作铅华御。",
      "竹外一枝斜，想佳人、天寒日暮。",
      "黄昏小院，无处著清香，风细细，雪垂垂，何况江头路。",
      "月边疏影，梦到消魂处。",
      "结子欲黄时，又须著、廉纤细雨。",
      "孤芳一世，供断有情愁，销瘦却，东阳也，试问花知否。"
    ],
    "title": "蓦山溪",
    "tags": [
      "宋词三百首"
    ],
    "id": "5873191a-c285-442d-9df9-8c7df2df707a"
  },
  {
    "author": "万俟咏",
    "paragraphs": [
      "见梨花初带夜月，海棠半含朝雨。",
      "内苑春、不禁过青门，御沟涨、潜通南浦。",
      "东风静、细柳垂金缕。",
      "望凤阙、非烟非雾。",
      "好时代、朝野多欢，遍九陌、太平箫鼓。",
      "乍莺儿百啭断续，燕子飞来飞去。",
      "近绿水、台榭映秋千，斗草聚、双双游女。",
      "饧香更、酒冷踏青路。",
      "会暗识、夭桃朱户。",
      "向晚骤、宝马雕鞍，醉襟惹、乱花飞絮。",
      "正轻寒轻暖漏永，半阴半晴云暮。",
      "禁火天、已是试新妆，岁华到、三分佳处。",
      "清明看、汉宫传蜡炬。",
      "散翠烟、飞入槐府。",
      "敛兵卫、阊阖门开，住传宣、又还休务。"
    ],
    "title": "三台",
    "tags": [
      "宋词三百首"
    ],
    "id": "c4976f3b-f318-4895-8205-286667a93813"
  },
  {
    "author": "田为",
    "paragraphs": [
      "玉台挂秋月。",
      "铅素浅，梅花傅香雪。",
      "冰姿洁。",
      "金莲衬、小小凌波罗袜。",
      "雨初歇。",
      "楼外孤鸿声渐远，远山外、行人音信绝。",
      "此恨对语犹难，那堪更寄书说。",
      "教人红销翠减，觉衣宽金缕，都为轻别。",
      "太情切。",
      "消魂处、画角黄昏时节。",
      "声呜咽。",
      "落尽庭花春去也，银蟾迥、无情圆又缺。",
      "恨伊不似馀香，惹鸳鸯结。"
    ],
    "title": "江神子慢・江城子慢",
    "tags": [
      "宋词三百首"
    ],
    "id": "cfc24422-1448-4d32-80d0-5bcd25dd65bd"
  },
  {
    "author": "陈克",
    "paragraphs": [
      "赤阑桥尽香街直。",
      "笼街细柳娇无力。",
      "金碧上青空。",
      "花晴帘影红。",
      "黄衫飞白马。",
      "日日青楼下。",
      "醉眼不逢人。",
      "午香吹暗尘。"
    ],
    "title": "菩萨蛮",
    "tags": [
      "宋词三百首"
    ],
    "id": "07c80bf6-b5fc-4adb-91cf-f6fffa794f7f"
  },
  {
    "author": "陈克",
    "paragraphs": [
      "绿芜墙绕青苔院。",
      "中庭日淡芭蕉卷。",
      "蝴蝶上阶飞。",
      "烘帘自在垂。",
      "玉钩双语燕。",
      "宝甃杨花转。",
      "几处簸钱声。",
      "绿窗春睡轻。"
    ],
    "title": "菩萨蛮",
    "tags": [
      "宋词三百首"
    ],
    "id": "f7e281d0-a5a7-4dee-8398-d28e99430b47"
  },
  {
    "author": "周紫芝",
    "paragraphs": [
      "一点残红欲尽时。",
      "乍凉秋气满屏帏。",
      "梧桐叶上三更雨，叶叶声声是别离。",
      "调宝瑟，拨金猊。",
      "那时同唱鹧鸪词。",
      "如今风雨西楼夜，不听清歌也泪垂。"
    ],
    "title": "鹧鸪天",
    "tags": [
      "宋词三百首"
    ],
    "id": "b1b1a6a9-6aa1-4bc1-a288-2e60687c276d"
  },
  {
    "author": "周紫芝",
    "paragraphs": [
      "情似游丝，人如飞絮。",
      "泪珠阁定空相觑。",
      "一溪烟柳万丝垂，无因系得兰舟住。",
      "雁过斜阳，草迷烟渚。",
      "如今已是愁无数。",
      "明朝且做莫思量，如何过得今宵去。"
    ],
    "title": "踏莎行",
    "tags": [
      "宋词三百首"
    ],
    "id": "a0b25846-863b-4288-b7a4-6bb8ef606cd1"
  },
  {
    "author": "无名氏",
    "paragraphs": [
      "年年社日停针线。",
      "怎忍见、双飞燕。",
      "今日江城春已半。",
      "一身犹在，乱山深处，寂寞溪桥畔。",
      "春衫著破谁针线。",
      "点点行行泪痕满。",
      "落日解鞍芳草岸。",
      "花无人戴，酒无人劝，醉也无人管。"
    ],
    "title": "青玉案",
    "tags": [
      "宋词三百首"
    ],
    "id": "ee405eb8-affb-4981-ac49-5c1702489bea"
  },
  {
    "author": "范成大",
    "paragraphs": [
      "楼阴缺。",
      "阑干影卧东厢月。",
      "东厢月。",
      "一天风露，杏花如雪。",
      "隔烟催漏金虬咽。",
      "罗帏暗淡灯花结。",
      "灯花结。",
      "片时春梦，江南天阔。"
    ],
    "title": "秦楼月・忆秦娥",
    "tags": [
      "宋词三百首"
    ],
    "id": "7188e363-6357-451c-b693-0c5d27874032"
  },
  {
    "author": "范成大",
    "paragraphs": [
      "晚晴风歇。",
      "一夜春折威。",
      "脉脉花疏天淡，云来去、数枝雪。",
      "胜绝。",
      "愁亦绝。",
      "此情谁共说。",
      "惟有两行低雁，知人倚、画楼月。"
    ],
    "title": "霜天晓角",
    "tags": [
      "宋词三百首"
    ],
    "id": "19a84988-1f64-4044-b397-6fbbab161bed"
  },
  {
    "author": "范成大",
    "paragraphs": [
      "酣酣日脚紫烟浮。",
      "妍暖破轻裘。",
      "困人天色，醉人花气，午梦扶头。",
      "春慵恰似春塘水，一片縠纹愁。",
      "溶溶泄泄，东风无力，欲皱还休。"
    ],
    "title": "眼儿媚",
    "tags": [
      "宋词三百首"
    ],
    "id": "ff73b16c-7045-4f02-83db-68464d585a66"
  },
  {
    "author": "张孝祥",
    "paragraphs": [
      "长怀望断，关塞莽然平。",
      "征尘暗，霜风劲，悄边声。",
      "黯销凝。",
      "追想当年事，殆天数，非人力，洙泗上，弦歌地，亦膻腥。",
      "隔水毡乡，落日牛羊下，区脱纵横。",
      "看名王宵猎，骑火一川明。",
      "笳鼓悲鸣。",
      "遣人惊。",
      "念腰间箭，匣中剑，空埃蠹，竟何成。",
      "时易失，心徒壮，岁将零。",
      "渺神京。",
      "干羽方怀远，静烽燧，且休兵。",
      "冠盖使，纷驰骛，若为情。",
      "闻道中原遗老，常南望，羽葆霓旌。",
      "使行人到此，忠愤气填膺。",
      "有泪如倾。"
    ],
    "title": "六州歌头",
    "tags": [
      "宋词三百首"
    ],
    "id": "2d14ac1f-95e9-46a6-9098-3419f0b76519"
  },
  {
    "author": "张孝祥",
    "paragraphs": [
      "洞庭青草，近中秋、更无一点风色。",
      "玉鉴琼田三万顷，著我扁舟一叶。",
      "素月分辉，明河共影，表里俱澄澈。",
      "悠然心会，妙处难与君说。",
      "应念岭海经年，孤光自照，肝肺皆冰雪。",
      "短发萧骚襟袖冷，稳泛沧浪空阔。",
      "尽吸西江，细斟北斗，万象为宾客。",
      "扣舷独笑，不知今夕何夕。"
    ],
    "title": "念奴娇",
    "tags": [
      "宋词三百首",
      "洞庭湖"
    ],
    "id": "a6f97b77-10b6-4082-ba8c-527559dcd3a6"
  }
]